<head>
<meta charset="utf-8">
<title>Шеста глава:Сприятелявам се с един мутирал гълъб</title>
</head>

Обадих се веднага на Анджела.  Казах и да дойде у нас възможно най–бързо. Не чух отговора и – от другата страна на линията кънтеше тежък метъл, надут на макс. (Сигурно беше Ейси Диси или Скорпиънс, не бях много наясно с тези неща.)

Както и да е, след половин час тя се появи пред вратата ми. Не гореше от ентусиазъм да и разказвам за срещата ми с Инана. 
Нервнечеше всеки път, когато споменях, колко красива била богинята, но и беше забавно да слуша за гафовете ми. Разказах и всичко от начало до край – нямаше какво да крия, което беше едновремнно успокояващо и разочероващо. Бях прекарал почти час в компанйята на богинята на любовта, а между нас не бяха припламнали искри. Но… аз явно не бях неин тип. Бях сигурен, че ако беше друго яче, тя щеше да ме накара да се влюбя в нея до полуда.

През цялото време ми се подиграваше за пелтеченето и за това, че съм се държал като пълен идиот пред богинята на красотата. Това може би трябваше да ме разстрои, но всъщност се оказа приятно. Може би, защото да обсъждаме как съм се изложил пред някое момиче беше нещо далеч по–нормално от всичко друго напоследък. Когато обаче стигнах до подвигът, който ми беше възложила тя изведнъж стана много замислена. 

– Гадинки? – попита тя. – Да няма предвид птицата Анзуда и вълшебната змия? Ако е така, тогава мнооого си загазил.

– Защо?

Вече си представях, как огромен крилат знай ме изпеплява.  И не изглеждах добре като въглен.

– Защото са чудовища. Древни и зли чудовища. Почти превзели градината на Инана по времето на Гилгамеш. Не си обяснявам, как така са живи сега – нали ги е убил? И по–лошото е, че…

– Какво? 

Вече направо щях да полудея. Спомних си, как Инана беше казала, че „градинарите и умирали твърде бързо” и отново настръхнах.

 – … в Уикипедия няма никаква информация за тях. – довърши тя.

Напуши ме смях. Беше толкова странно за какво се тревожеше Анджела, но всъщност беше нормално – не *тя* щеше да се изправя срещу пет хиляди годишни митологични чудовища. Tя стана от кухненския стол  и си наля сода. Осъзнах, че съм загубен, а на нея сякаш изобщо не и пука. Веднага отхвърлих тези мисли – зад привидната небрежност и си личеше, че я е грижа. Тя знаеше, колко е рискована задачата, която бях поел…

Но как се бях съгласил на това? Подвигът, който Инана искаше да извърша беше безумен – аз бях едно дванайсетгодишно хлапе… Но пък много от нещата, случили се през изминалите седмици бяха „невъзможни”. Но поне Анджела беше там, за да ми помага да проумявам всичко… Може би… Идеята ми беше глупава, но все пак…

– Ще дойдеш ли с мен? – попитах Анджела. Макар че със същия успех можех да каня маратонките си – поне към тях гледах. – В смисъл, ако ще умирам, поне да съм с компания. – направих опит да се усмихна.

Не бях избрал особено подходящ момент – Анж отпиваше от чашата си и се задави. Точно се чудех кое ще е по–добре да и приложа: Хаймлих, или уста в уста, когато тя се съвзе и ме погледна така, сякаш я бях помолил да обуе токчетата на Инана, в прав текст, все едно съм луд. 

– Аз…  – драматична пауза, през която тя избърса газираната вода, потекла по брадичката и. – Моля те, само ми кажи, че това не е среща. 

Не бях сигурен, дали трябва да се обидя или не. Странен човек – не я притеснява фактът, че я моля да ми помогне в битка срещу чудовища с неизвестен размер и способности, но се ужасяваше, при мисълта, че може да я поканя да излезем. Но може би просто отново опитваше да се шегува.

– Ами, зависи, дали умъртвяването на змии се брои – не бях много наясно със срещите, първата ми такава се беше състояла буквално преди час.

– Ами тогава добре. – съгласи се тя.

Разбрахме се тя да потърси още информация в библиотеката у тях – родителите и бяха магьосници, все пак. Трябваше да има все *някакви* данни, нали?

* * *

На следващия ден в следобед излязох с чувството, че сам си копая гроба, но въпреки това бях щастлив. (Ако имаше нещо по–объркано от роднинските ми връзки, то това сигурно бяха чувствата ми.)

Денят беше красив – слънцето грееше и стопляше Париж, приканвайки жителите му да излязат от домовете  си. Беше топло, въпреки влагата, а навсякъде цъвтяха дървета и цветя. 

Майка ми отново беше на работа в музея, така че с нея нямах проблеми. Написах и бележка, че отивам до магазина – все още не и бях казал, че знам за произхода си. С нея и без това се засичахме рядко напоследък. Не можех да я погледна в очите и да и кажа: „Знам, че ти не си истинската ми майка!” Вие какво бихте направили?

С Анджела се срещнахме на в метрото на спирка "Jussieu". Тя ми каза, че не е успяла да потърси информация, но не уточни защо. Уплаших се, да не се е измъкнала тайно от вкъщи. В случай, че загинхме (което всъщност беше твърде вероятно) родителите и нямаше да знаят къде е била и… е, не знаех, какви биха могли да са последиците, но и предпочитах да не мисля за тях. 

Излязохме от метрото и продължихме по улица „Шанз Елизе”, на която се намираше парфюмерията, пред която Инана щеше да ни прати „транспорта” си. Докато бяхме още далеч не ги забелязвах. Изглеждаха ми като наистина големи гълъби, биещи се с улични кучета. Когато се приближих обаче видях, че изобщо не са гълъби. Нито пък кучета.

Бяха високи поне колкото кон, с лъвско тяло и орлови криле. Анджела ахна. Аз пък стоях като закован и се чудех, дали още не е късно да звънна на Инана, за да и кажа, че съм болен от грип или нещо такова. Но никога нямаше да се кача на това нещо.Още повече, че „питомците” и, както ги беше нарекла тя, изобщо не изглеждаха мили, нито пък питомни. Непрекъснато се мятаха и се опитваха да се откъснат от веригите, с които бяха вързани. Подозирах, че в метала има доста солидно количество магия, след като още ги държеше. Дървото за които бяха хванати обаче нямаше късмета да е вълшебно и вече едва се държеше на корените си. Странното беше, че сякаш никой друг не ги забелязваше. Хората ги подминаваха с объркано изражение на лицето и държаха достатъчно разстояние, така че да не бъдат разкъсани, но не изглеждаха особено изплашени. Единият от мутиралите гълъби изяде половината от чантата на една жена, но на нея изглежда не и направи впечатление. „Хм, ами – французите са странни хора.” – мислех си. 

– Хайде, времето ни изтича! – подканих Анджела, която незнайно защо беше спряла.

Знаех, че когато дървото падне, „транспортът” ни отлита.

– Но това са *Нингирсури*!

– Нин… какво?

– Те са божествени животни, покровителствани от Нинип, бога на войната. Неговият символ! Как така Инана ги отглежда?! Та те ще ни разкъсат, ако ги доближим на повече от три метра! – по принцип тя беше смелата, но сега в гласа и се долавяше паника. Колко ли опасни бяха онези същества?

– Нарече ги свои „питомци”. Сигурно са безопасни. – казах, но сам не си вярвах.

– Аха. И това на каишките им ако не са шипове…

Когато стигнахме до тях се оказа, че не са шипове. Бяха диаманти, подредени по определен начин, така че да описват имената им. Очаквах нещо от типа, „Хапещият” или пък „Раскъсвача”, определено щяха да им отиват повече.

– Лола и Джоли?! – ставах все по–добър в разчитането на клинописа.

Инана определено беше оставила подписа си върху тях. Бяха изцяло покрити с розов брокат, миришеха на Lady Million, а диамантите по розовите им каишки (предположих, че са от алигаторска кожа) блестяха на слънцето. Необичайният ни „транспорт” беше по–лъскав и от гъзарска лимузина.

– Приключението започва… – измърморих.

Вече бяхме до тях и можех да видя острите им като бръснач нокти и издължени зъби. За първи път в живота си изпитах непреодолимо желание да вляза в магазин.

Но нямаше да се направя на глупак пред Анджела, все пак тя трябваше да ми помогне срещу дори по–опасни същества. Затова реших да се направя на мъжкар и направих крачка към чудовищата. Примижах. Още една крачка. Отворих очи. Нещото не беше захапало ръката ми, което приех като добър знак. „може би все пак са питомни” – помислих си. 

Едното от тях (май че Лола) протегна лъвската си глава към мен. В гърлото ми се зароди вик, който бях готов да отприщя всеки миг, исках да побягна, но бях чувал, че пред хищници е най–добре да внимаваш с резките движения… Съществото измърка и се отърка в ръката ми. Погледна ме с жълтите си и стряскащо интелигентни очи сякаш казваше: „Какво чакаш?” Несигурно го погалих по главата и бях възнаграден с гърлено мъркане. Явно ме харесваше.

– Е, Лола, готова ли си да ме отведеш до… където живее Инана?

Лола ме побутна по ръката и приех, че това значи да.

Анджела, обнадеждена от моя успех също опита да се сприятели с *Нингирсусите*. За беда обаче не беше изключила МП3 плейърът си и се наложи малко да… „обуздаваме” Джоли. Един съвет, ако някога си имате вземане даване с шумерски митологични същества: те мразят Парамор. 

В крайна сметка и двамата успяхме да се качим на гърбовете им. „ И сега какво?” – мислех си. Щяхме да се телепортираме, както беше направила Инана? Или да…

В този момент осъзнах, че веригата се е скъсала и вече нищо не спира *Нангирсурите* да изпотъпчат Париж. И те се опитаха да направят точно това – затичаха се с всички сили, набирайки скорост, каквато бях сигурен, че истински лъв не би развил. Хората около нас се разбягаха, коли катастрофираха и навсякъде около нас цареше пълен безпорядък. От блокът пред нас  ни деляха само двайсет метра… . Затворих очи, очаквайки всеки миг да се разбием. 

А след това с плавно движение Лола се оттласна от земята и полетя. Бях толкова зает да изучавам зъбите и, че съвсем бях забравил за крилете. Чувството беше невероятно – летях на петнайсет метра от улицата, които се увеличаваха по малко със всяка секунда, вятърът брулеше лицето ми, а аз самият се чувствах по–свободен от всякога преди. Вярно, реех се в небето върху гърба на опасно митологично същество, без предпазен колан и можеше да падна и умра всеки момент, но необяснимо защо това ми харесваше. Извиках. Не от ужас, от страх или от осъзнаването, че с бясна скорост сме се изстреляли още по–нагоре в небето, а просто заради удоволствието. Аз летях. И чувството беше невероятно.

Зад мен Анджела не изглеждаше да се забавлява чак толкова. Чувах ужасените и писъци. Никога не бях предполагал, че се бои от височини. Погледнах надолу. Париж бавно се смаляваше под нас. Прелетяхме над Айфеловата кула, чиято височина изглеждаше нищожна в сравнение с тази, на която бяхме ние. Толкова високо въздухът трябваше да е разреден и негоден за дишане, но за мен това не беше проблем. Облегнах се на Лола и я оставих да ме заведе до целта ни, надявайки се тя да е възможно най–далеч. Не исках отново да се спускам на земята.

Както летяхме, Лола засия. ( И не говоря за блясъка от диамантите или броката.) Зад себе си видях, че и с Джоли става нещо подобно. Нингирсусите изръмжаха предизвикателно се разпаднаха на разноцветна светлина. Успях само да се зачудя какво ли биха си помислили парижаните като го видят, преди да изчезнем.
