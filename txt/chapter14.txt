<head>
<meta charset="utf-8">
<title> Четиринадесета глава: Следобед в музея</title>
</head> 

# Четиринадесета глава: Следобед в музея

Поръчах си такси и двайсет минути по-късно вече пътувах в жълтата кола и направо завирах. Сериозно, защо шофьорите винаги надуваха парното на макс, когато имаха клиент?

Заслушах се в новините по радиото. Естествено, не пропуснаха да ни споменат:

*Все още се обсъждат причините за необикновеното сияние в небето на двайсет и шести. Първоначалната теория, че е било предизвикано от оттечка на газ бе отхвърлена… Вероятно се е получило в следствие на взаимодействието на необичайните климатични условия напоследък и изпаренията и газовете, отделени от автомобилите дрън, дрън, дрън.*

Споменаваше и за някакъв кораб в неизвестност около Карибите и за необичайно зачестилите земетресения около Флорида.

За щастие явно никой не беше видял две хлапета, яхнали крилати лъвове. Отпуснах се на седалката без да внимавам от къде минаваме. Останах много изненадан, когато шофьорът спря в една задънена уличка в центъра на града и ми поиска девет евро. Не знам какво си представях – огромно имение със сърца и купидони? Постройка в готически стил с изпокъсани пердета? Най-обикновен луксозен жилищен апартамент? Във всеки случай, не и това.

Бях пред Лувъра. Не пред задръстения от туристи главен вход при пирамидата и така нататък, а пред малка вратичка, очевидно само за служители. Дори не знаех, че музеите имат задни входове. 

Дали Анджела не се беше избазикала с мен? Във всеки случай беше невъзможно да живее тук. Отново погледнах листчето в ръката си – нямаше грешка. 

Несигурно слязох от колата, която отпраши, оставяйки прах мирис на бензин след себе си. Закашлях се и се запътих към вратата.

Естествено, беше заключена, и се отваряше с карта. Огледах другата страна на улицата – малък магазин за хранителни стоки, будка за вестници… 

С рязко движение вратата зад мен се отвори отвътре и ме събори на земята. Явно панталоните ми все нямаха късмет.

– О, Джаксън извинявай, не те видях… - заоправдава се Анджела. Или поне предположих, че е тя – беше ми трудно да я позная.

Боята беше измита от косата и, която сега беше сресана и абсолютно права. Целият грим по лицето и се състоеше в спирала, която придаваше на миглите и повече обем, отколкото цвят, и светло розови сенки. На китката и , на мястото на така обичните и шипове висеше една единствена гривна талисман. Черната метълска тениска беше заменена с бял топ с цветя по него, а съдраните джинси с… Велики Мардук, тя носеше пола! Дори се беше разделила с кубинките си, които тя никога не сваляше, и ги беше заменила с чифт сребристи пантофки. Не, това не можеше да е Анджела. Дали пък нямаше близначка? Не ми беше казала, че е магьосница, защо да няма сестра, която да крие?

Изправих се от асфалта, изтръсквайки доколкото можах прахтта от дънките ми.

– Ъм… Анж, това ти ли си? – попитах. Наистина не бях сигурен.

Тя като че ли първо се шашна. После погледна към дрехите си, сякаш не ги беше забелязала, а на лицето и се изписа кисела физиономия.

- Майка ми. – каза кратко тя – Иска да съм изглеждала „прилично”.

Каза го, сякаш е някоя мръсна дума и сбърчи нос.

Естествено, Анджела не би се облякла така по своя собствена воля. Тя се завъртя на пети и ми махна да я последвам вътре в музея. 

Въпреки, че като основна туристическа атракция Лувърът трябваше да гъмжи от туристи, сега беше абсолютно празно. Минахме покрай коридори с картини, части от секциите за Древна Гърция и Египет, но не видяхме нито един човек. 

Не ми беше особено приятно да съм вътре в музей. След като бях разбрал, че боговете съществуват, едва ли не очаквах статуите да слязат от пиедесталите си и да ме нападнат. Втренчените очи на бюстовете на римските императори ме изнервяха. За първи път изпитвах нужда да говоря. Може би беше параноя, но не се чувствах комфортно сред всичките тези артефакти. Или може би просто старата ми непоносимост към историята се обаждаше.

– Е… Ти нали, не живееш тук? – попитах.

Анж се сепна, извърна се и ме погледна учудено.

- Не. Защо си го помисли?

– Ами… Ти нали такова… каза, че ще ме запознаеш с родителите си и аз реших…

Изчервих се като домат. Беше глупаво. Тя така и не ми беше казала къде точно ще се срещна със семейството и.

– А… след като не живееш тук… Какво изобщо правим?

Завихме покрай няколко папироса, покрити с йероглифи. Анджела въздъхна.

– Когато видях онзи светещ тип да те отнася… ами не знам. Паникьосах се. 

Не разбирах къде е проблема.  Аз също се бях притеснил, когато тя остана долу. След всичко, което бяхме преживяли преди това беше естествено, да не искаме да се разделяме.

– Аз… Родителите ми не знаеха, че съм дошла с теб в градината. 

„Опасенията ми са били правилни, наистина се е била измъкнала от вкъщи.” - помислих си.

- Сега… им казах всичко и те…

Тя Издаде странен звук, като сподавен хлип, ме хвана за ръката и ме напъха в някакво странично помещение, май килер, пълно със смрадливи почистващи препарати. Най–безцеремонно ме вкара вътре и затвори врата зад нас. Пое си дълбоко въздух и чак тогава заговори отново:

– Свикват съвет. 

– Е, и какво от това? – отново не виждах, къде е проблема.

Анж ме погледна, сякаш съм си изгубил ума. Стисна ме за раменете и ме разтърси.

– Ти луд ли си? Съвет! Всички членове на Ордена ще присъстват, за да ни съдят! Те мразят полубоговете. Ще се опитат да те опекат на шиш!

Ау. Ето къде бил проблемът. Може би трябваше да се притеснявам, че отряд от магьосници иска да ме убие, но повече ме разтревожих, че каза, че ще съдят *нас*. Нима и Анж беше загазила? Чувствах се ужасно.

– Е, не могат да ни наранят наистина, нали? Все пак сме деца…

– На повечето не им пука. Някои жреци са безкруполни и жестоки… А Влад Рипърсън от Ню Орлиънс си е направо зъл! Още повече, че е от клана на Ерашкигал, а както стана ясно, тя не таи добри чувства към нас. Предполагам, че той ще води делото…

Жрец на богинята на смъртта? След като бях видял самата нея, не мислех, че човек може да ме уплаши.

– Е, след като Ерашкигал го покровителства, значи няма за какво да се тревожим. Тя премахна благословията си. Аруру каза, че поклониците от клана на смъртта ще започнат да губят способностите си.

– Това няма значение, дори и без магия, той има власт… Чакай, Аруру? Богиня е говорила с теб? Кога? Как…

– Асушу-Намир ме заведе при нея, когато те оставихме. Тя е моята… божествена майка. Поговорихме си.

Усмихнах се засрамено. И и разказах за изчезналите божества, за войната, която може да се повтори… Че богинята на хаоса се готви да се възроди… и че от мен се очаква да я спра.

– О. – каза Анджела.

И аз не бих се изразил по-добре.

– Да обединиш хора и богове… няма да е лесно. След втората световна дори на жреците беше забранено да общуват с тях. Имало е един магьосник, дето мръднал леко и настанало едно клане…

Опулих се.

– Хитлер е бил жрец?

– Аха. И Орденът живее в страх това да не се повтори. Понякога все още осъществяват контакт, но само с определени богове и само в крайни ситуации. Освен това може да се свържеш само с бога, от чийто клан си. Майка ти… е нарушила поне десет  от най-важните правила с теб. Рипърсън никак не я харесваше… може да си го изкара на теб! О, ако само си бях държала езикът зад зъбите… Съжалявам, много, много, много съжалявам! Аз… много исках да докажа на родителите ми, че ме бива в магията и всичко останало… Не исках да те поставям в опасност…

Сега вече разбрах, защо ме затвори в килер. В миг сълзите потекоха като водопад. Облечена в розово и плачеща… това не беше Анджела, която познавам и не ми харесваше да я гледам така. Предпочитах коравата пънкарка, която се забърква в каши и ми помага да се справям с хулиганите в училище. 

И… Анж да ме поставя в опасност? Че тя чуваше ли се какво говори?!

– Виж, хм, аз… – приближих се и я потупах по рамото. Отново не знаех как да я успокоя. Слава богу, не беше от момичетата, дето цивреха и вдигаха шум до небето, но дори нейният мълчалив плач ме убиваше. – Ти не си виновна. Аз съм идиотът, който се съгласи да помогне на Инана…

Тя се подсмихна.

– Знаеш ли, като никога си прав. 

Подсмъркна за последно и вдигна синьо-зелените си очи към мен.

Радвах се, че бързо е преодоляла сълзите – не знаех колко още ще издържа на плачещата русокоска.

С едно движение изтри сълзите и прокара пръсти през косата си, за да я разроши.

– Ще убия майка ми. – измърмомри. След това отново насочи вниманието си към мен. – Говори ясно и обмисляй всяка дума. Всичко, което кажеш може да бъде използвано срещу теб. Буквално. Само недей да се притесняваш.

„Дааа бе. Да не се притеснявам? Е, какво като стотина магьосници искат да ме осъдят на смърт? Нищо работа, съвсем спокоен съм…”

– А… не може ли просто, да не се явя?

Веднага след като го казах осъзнах, че е голяма глупост – така щях да оставя Анджела сама срещу гнева на Ордена. А и те със сигурност щяха да ме намерят… а не исках да поставям в опасност и майка ми.

Анж не отговори. Сякаш изобщо не се беше замисляла за нещо такова. 

Отвори вратата и двамата продължихме да крачим сред експонатите. Най-после стигнахме до секцията, посветена на древен Шумер. Още в самото начало имаше две огромни изображения на Мардук, царя на боговете, образуващи нещо като арка. А под нея бяха застанали родителите на Анджела.
