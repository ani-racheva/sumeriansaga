<head>
<meta charset="utf-8">
<title> Петнадесета глава: Осъждат ме на подвиг</title>
</head> 

Господин и госпожа Жоунс бяха впечатляваща гледка. 

Жената беше висока и стройна като манекенка, носеше скъп, несъмнено дизайнерски тоалет, състоящ се от пола на леопардови шарки, черно делово сако и кожени боти. На китките и се полюшваха множество златни гривни, а ушите и се красяха от перлени обеци. Лицето и беше красиво, но заради ботоксът бе невъзможно да се определи възрастта и, а кокът, в който беше прибрана лъскавата и руса коса, изглеждаше неестествено, в резултат на многото лак.

Мъжът беше облечен в костюм от семпла черна материя на райета (отново намекваше за дизайнерски произход) и вратовръзка на леопардов десен, за да се комбинира с дрехите на жена му. Косата му беше зализана, а брадата – гладко обръсната. В лице малко напомняше на Антонио Бандерас. 

Бяха красиви и богати, съвършената двойка като Бранджелина, но не изглеждаха като хора, които наистина могат да са родители. Вероятно смятаха, че всеки проблем на една тийнейджърка може да бъде решен от лъскаво костюмче. Нищо чудно, че Анджела беше бунтарка.

Докато вървяхме към тях г-жа Жоунс се намръщи, сякаш е подушила нещо неприятно. Незнайно защо, имах чувството, че това съм аз. Целия в прах, вмирисан на бензин и по най-обикновени суитчър и дънки – до семейство Жоунс приличах на клошар.

– Анджи, косата ти! – възмути се г-жа Жоунс и се спусна да оправя прическата на дъщеря си. 

Така бях спасен от критичния и поглед. Но после срещнах този на г-н Жоунс и… хм. Кой да предположи, че жрецът на богинята на любовта може да е толкова страшен? Изведнъж се почувствах като червей, който Анзуда се готви всеки миг да изяде. Той се приближи към мен и пошушна в ухото ми:

– Ще се постарая да ти дадат възможно най-жестоката присъда. Никой не забърква в каши моето момиченце. – И влезе в главната зала с експонати, дарявайки ме с изпълнена със злоба усмивка.

Г-жа Жоунс го последва в просторното кръгло помещение, оставяйки ме все още стъписан на входа да слушам как Анджела мърмори нещо под нос. И предполагах, че в момента не ласкае майка си.

Родителите на Анджела, които бяха вече в центъра на залата ми махнаха да се приближа. Аз искам или не, пристъпих бавно, очаквайки… знам ли? От земята да изскочи демон със съдийска перука?

Не стана нищо такова. Г-нът и г-жата започнаха да обикалят, докосвайки всеки от артефактите и шепнейки на шумерски. След като докосваха плочките, там за момент блясваха знаците, с които бяха изписани, след което от тях сякаш изригваше стена от морава светлина. Осъзнах, че отделните „стени” се разрастват и съединяват, образувайки нещо като купол от трептяща енергия. Г-н и г-жа Жоунс може и да бяха суетни, но определено ги биваше като магьосници. 

След това сякаш самата зала се раздвижи. Завъртя се, докато пред очите ми всичко не стана червено и когато спря се намирахме на съвсем различно място.

Всъщност не се бяхме преместили. По-скоро други бяха дошли при нас. 

Куполът, до преди малко розовеещо червен, сега приличаше на дъга от преливащи в различни цветове клинописни символи. Цялото място изглеждаше някак разтеглено. Стаята беше разделена на множество полусфери от цветна енергия и над всяка такава блестеше надпис, гласящ името на града, чиито представители го бяха създали. До мен бяха Пекин, Атина, някъде в по-далечния край на помещението виждах София, Рим, Буенос Айрес… Всъщност, магьосниците не бяха наистина „тук”. Виждах само отражение, което експонатите създаваха. Спомних си, че веднъж Анж ми беше казала, че в предметите от миналото се съдържа магия. Е, сега го виждах с очите си. 

От разноцветните ъгли ме гледаха стотици лица, представители на най-различни националности и раси. Изненадах се колко млади бяха някои – не по-възрастни от мен, ако не и по-малки. Вляво до мен – момиче с права тъмна коса и азиатски черти беше застанала до строг на вид китаец, (обвити в светло синьо) няколко крачки по-нататък, чернокожо къдрокосо момче се хилеше зад тила на висок мъж (също негър), докато кърваво червената светлина ги обгръщаше. В дясно до мен, висок тийнейджър със средиземноморски тен се усмихваше ослепително на всички наоколо, а лицето му се къпеше в тюркоазена светлина. Най-малко беше едно момиченце с руси къдрици и умни кафяви очи, на не повече от девет-десет годинки, което блестеше в тревисто зелено.  

Погледът ми обаче веднага беше прикован от мъжа, застанал точно срещу мен. Обгърнат в пелерина от сива енергия, мрачен и жесток на вид, с очи, които сякаш пускаха електричество. Това не можеше да е никой друг, освен Влад Рипърсън.

Веднага си пролича, че не таи добри чувства към мен – погледна ме с омраза, сякаш бях нещо изключително жалко, което щеше да му достави удоволствие да унищожи. Но вече започвах да свиквам. Напоследък всеки втори срещнат ме гледаше така.

– Съветът ще заседава по делото Еванс. – обяви той с дълбок, гробовен глас. 

О, да – беше роден за жрец на Ерашкигал. Дали и като дете е бил толкова мрачен? 

Дребен азиатец ме повика да застана в центъра на залата. Там вече не бях покриван от червения купол на семейство Жоунс. Беше много странно – аз се намирах на единственото сиво пространство, до където не достигаше светлина. Виждах лицата на всички… И как са вперили погледи в мен. Аз да се чувствам неудобно? Да бе.

– Джаксън Ежанс, син на Сара Евънс, нарушил правило номер 43, алинея 210 за общуване с богове, извършвайки услуга на нейно светейшество, Инана…

– Ще кажете ли нещо в своя защита? – попита азиатецът.

Може би трябваше да послушам Анджела и да „обмислям всяка своя дума”, но точно тогава се чувствах твърде притеснен, уплашен и ядосан, за да мисля. Така де, изложих на опасност живота си, борейки се с онези гадинки, а сега ме обвиняваха, че съм ги победил?

–  Нищо лошо не съм направил. – заявих. – На тези две чудовища се дължаха много от природните катастрофи… Не съм ли спасил така света от глобалното затопляне?

Сред редиците се чу шушукане.

– Убил си две чудовища? – попита момичето с азиатските черти.

– Да, това е жестоко, пич! – каза негърчето.

По-възрастните магьосници до тях обаче не изглеждаха толкова впечатлени. Строгият китаец изсумтя нещо като „Мълчи Дзин!” и хвана момичето за раменете, за да я скрие зад себе си. Негърът изръмжа ядосано и къдрокосото момче потръпна. Не разбрирах, защо не и да изразят мнение - може и да бяха още деца, но бяха деца на жреци. А и все трябваше да има някаква полза от присъствието им на съвета, нали така? 

Забелязах, че неколцина магьосници, скупчени около Рипърсън ме изгарят с погледите си. Не беше трудно да се почувстваш дребен и нищожен в такава компания. 

– Всъщност, дори раждането ти е в нарушение с над десет правила! –  изсъска ми Рипърсън. След това се обърна към мъжете около него и заговори: 

– Каквато майката, такъв и синът! Не ни ли беше известно, че Сара Еванс е поддържала отношения не само с богинята на нейния клан и че е осъществявала системно връзка с божества… Нима това не е в разрез с всички наши разпоредби? След като дори не трябва да се е раждал, тогава едва ли ще има значение за някого, ако умре…

Хората около мен зашепнаха. Чух група мургави магьосници да казват: „Да Рипърсън е прав, вярно е… всички знаехме, че в Сара има нещо гнило…”. Трима азиатци обаче не бяха съгласни: „Толкова жестоки мерки? Той е само дете…”. Други пък им опонираха: „Не можем да позволим толкова близка връзка… За какво се борихме през последните десетилетия? Божествената кръв трябва да се изкорени…”.

Много от жреците бяха съгласни с Рипърсън. Осъзнах, че това не е добре за мен. Но, дори и да искаха да ме убият, трябваше да предам казаното ми от Аруру. Може би имаше шанс, задачата, която тя ми възложи да наклони нещата в моя полза. Да им кажа, че трябва да се обединим с боговете… Всъщност, най-вероятно щеше да влоши положението, но трябваше поне да опитам.

– Мисля, че всички сме единодушни! – обяви Влад Рипърсън и прекъсна размишленията ми. – Как ще бъде извършена екзекуцията? 

Вече го виждах, как потрива доволно ръчички. Какво толкова му бях направил, че искаше да ме убие? Не беше честно! Още повече, че богинята на *неговия* клан бе част от назряващата война…

– Никой няма да бъде убит! – чух зад себе си нечий прегракнал глас. 

Анджела се бе измъкнала от ръцете на родителите си. Беше казала, че ще съдят нас, но засега тя не беше засегната. Ужасих се – дали не възнамеряваше да ме защити? Не исках да наранят и нея.

– Не можете да го убиете! – каза тя, този път достатъчно силно, за да я чуят всички. 

Шепотът изведнъж секна, всички погледи се насочиха към нея. За миг Анж проблясна и после отново беше облечена в обичайните за нея черни дрехи. Приближи се към мен, ясно изразявайки, че е на моя страна.

Чух сподавеният вик на майка и, последван от гробна тишина.

– Г-жице Жоунс, моля ви, не се месете… – започна китаецът, но Рипърсън го прекъсна.

– Нека я чуем, Тиен, приятелю! И защо не можем да го направим, г-жице? – на лицето му се беше появила мазна усмивка. 

Наслаждаваше се предварително на унижението, което Анж щеше да си причини. Какъв злобар!

Анджела обаче не изглеждаше ни най-малко притеснена.

– Тиамат се надига! – При изричането на тези думи през помещението сякаш премина студен вятър. 

„Тиамат, първичната богиня на океаните и хаоса…” –  помислих си. Положението определено не беше розово. 

– Боговете са разединени! Те са слаби, защото вече не ги почитаме, хората не вярват в тях. Ако войната настъпи, както преди, те ще бъдат унищожени. Ще настъпи краят на света…

Влад Рипърсън вдигна ръка, за да спре шушукането, което вече бе прераснало в ясен говор.

– И как по-точно бихте доказали, че такова нещо се случва в действителност? На какво да се доверим? На вашата дума? 

Млъкнах. Богове, той беше прав – нямахме доказателство.

– Ясно е, че полубогът и това момиче искат да превземе властта ни! – обърна се Рипърсън вече към жреците. – Те желаят да ни ръководят, да ни превърнат отново в марионетки на боговете…

– Не е вярно! – възразих. 

Шепотът секна внезапно.

– Какво каза? – усмивката на Рипърсън изглеждаше по-мазна от бутка за бърза закуска. 

– Казах, че не е вярно! – вече крещях. Този тип ми лазеше по нервите. – Не искам власт! И не целя да ви подчиня на боговете, но войната…

– Войната, която вие сте си измислили? – изсмя се той.

– Не си измисляме! – подкрепи ме Анджела. – Някои богове вече са преминали на страната на Тиамат. Ерашкигал ни затвори в тъмницата на чумата, докато бяхме в царството и.

„В подземното царство? В Икрала*?” – бърбореха хората около нас. „Невъзможно! Невероятно…”

– Ха! – засмя се Влад. – Виждате ли? Те искат да разклатят доверието ви в мен… във всички представители на моя клан, обиждайки моята богиня покровителка! Това е революция и хлапетата трябва да бъдат убити!

А, така значи. Мрази боговете, но Ерашкигал е *негова* покровителка.

– Трябва да се обединим. – примолих се. – Боговете имат нужда от нашата вяра. Ние имаме нужда от тяхната сила…

– Врели некипели! – опонира ми Рипърсън.

– Не… Това е истината!

– Тогава я докажи! – извика той.

Изведнъж стана адски тихо. Това беше предизвикателство. Ясно беше, че всички искат да чуят отговора ми.

– Щом смяташ, че им опасност, полубоже, докажи го! Унищожи я! – приканваше ме Влад Рипърсън.

Беше толкова лесно да се съглася, но… Предизвикателството беше всъщност нож с две остриета. 

Ако наистина имаше опасност, (а тя съществуваше), загубех ли, щеше да се отърве от мен. Победях ли, нямаше да му се налага да нарушава принципите си и да помага на боговете. При всички случаи обаче не можех да го отхвърля – щяха да ме сметнат за страхливец и да ме екзекутират, както Влад Рипърсън искаше. 

Но осъзнавах, че възможността да победя е минимална. Не и без помощ… аз всъщност си нямах идея срещу какво се изправях. Анджела беше умна и много по-добра могьосница от мен… Но ако я помолех да ми  помогне, това щеше да значи смърт и за двама ни.

Напрежението растеше. Орденът чакаше отговор.

– Добре! – извиках. – Ще ви докажа. – погледнах към Анж за подкрепа. – Ще открия врагът. Но… не мога да го победя сам. 

– Никой не може да го направи! – присъедини се Анджела. 

– Имаме нужда от помощ… Не знаем колко зле е положението, но мйка ми, богинята Аруру, твърди, че много от боговете вече са на страната на врага. Готвят се за нападение! Ако те се унищожат взаимно и ние ще изчезнем с тях. 

Шепотът  отново започна. Хората се двоумяха. Ако застанеха открито на наша страна можеше и те да бъдат пратени на невъзможната задача и да умрат. Но ако опасност за хората имаше, тя трябваше да бъде предотвратена. Разбира се, враг можеше и изобщо да не съществува…

Влад отново принуди всички да замълчат. Събра около себе си някои от могьосниците около него – все жреци на големи и богати градове. Съветваха се скупчени един до друг. Предположих, че те са главните ръководители на Оредена. И сега решаваха съдбата ми. 

Времето сякаш забави своя ход. Съветваха се вече минута… две… С рязко движение те обърнаха лица към мен. Толкова бързо? Не беше добре.

– Не! - отсъди Рипърсън, като същевременно се опитваше да скрие арогантната си усмивка. – Никой жрец няма да ти помогне. В това начинание не разчитай на нашата подкрепа. Докажи, че си силен и победи предния фланг на Тиамат, ако такъв съществува. Тогава може би ще ти помогнем.

Всички закимаха одобрително. Решението беше взето. 

Куполите от светлина започнаха да се разпадат, магьосниците един по един изчезваха. Последен се стопи сивият образ на Влад Рипърсън, който се подхилкваше самодоволно. Семейство Жоунс зад мен сякаш бяха изпаднали в шок, че Анджела ме е подкрепила и не издаваха нито звук.

А аз се борех с осъзнаването, че току що съм подписал смъртната си присъда.

* - така се нарича подземното царство в шумерската митология
