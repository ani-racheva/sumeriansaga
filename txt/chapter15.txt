<head>
<meta charset="utf-8">
<title> Петнадесета глава: Осъждат ме на подвиг</title>
</head> 

# Петнадесета глава: Осъждат ме на подвиг

Господин и госпожа Жоунс бяха впечатляваща гледка. 

Жената беше висока и стройна като манекенка, носеше скъп, несъмнено дизайнерски тоалет, състоящ се от пола на леопардови шарки, черно делово сако и кожени боти. На китките и се полюшваха множество златни гривни, а ушите и се красяха от перлени обеци. Лицето и беше красиво, но заради ботоксът бе невъзможно да се определи възрастта и, а кокът, в който беше прибрана лъскавата и руса коса, изглеждаше неестествено, в резултат на многото лак.

Мъжът беше облечен в костюм от семпла черна материя на райета (отново намекваше за дизайнерски произход) и вратовръзка на леопардов десен, за да се комбинира с дрехите на жена му. Косата му беше зализана, а брадата – гладко обръсната. В лице малко напомняше на Антонио Бандерас. 

Бяха красиви и богати, съвършената двойка като Бранджелина, но не изглеждаха като хора, които наистина могат да са родители. Вероятно смятаха, че всеки проблем на една тийнейджърка може да бъде решен от лъскаво костюмче. Нищо чудно, че Анджела беше бунтарка.

Докато вървяхме към тях г-жа Жоунс се намръщи, сякаш е подушила нещо неприятно. Незнайно защо, имах чувството, че това съм аз. Целия в прах, вмирисан на бензин и по най-обикновени суитчър и дънки – до семейство Жоунс приличах на клошар.

– Анджи, косата ти! – възмути се г-жа Жоунс и се спусна да оправя прическата на дъщеря си. 

Така бях спасен от критичния и поглед. Но после срещнах този на г-н Жоунс и… хм. Кой да предположи, че жрецът на богинята на любовта може да е толкова страшен? Изведнъж се почувствах като червей, който Анзуда се готви всеки миг да изяде. Той се приближи към мен и пошушна в ухото ми:

– Ще се постарая да ти дадат възможно най-жестоката присъда. Никой не забърква в каши моето момиченце. – И влезе в главната зала с експонати, дарявайки ме с изпълнена със злоба усмивка.

Г-жа Жоунс го последва в просторното кръгло помещение, оставяйки ме все още стъписан на входа да слушам как Анджела мърмори нещо под нос. И предполагах, че в момента не ласкае майка си.

Родителите на Анджела, които бяха вече в центъра на залата ми махнаха да се приближа. Аз искам или не, пристъпих бавно, очаквайки… знам ли? От земята да изскочи демон със съдийска перука?

Не стана нищо такова. Г-нът и г-жата започнаха да обикалят, докосвайки всеки от артефактите и шепнейки на шумерски. След като докосваха плочките, там за момент блясваха знаците, с които бяха изписани, след което от тях сякаш изригваше стена от морава светлина. Осъзнах, че отделните „стени” се разрастват и съединяват, образувайки нещо като купол от трептяща енергия. Г-н и г-жа Жоунс може и да изглеждаха суетни и превзети, но определено ги биваше като магьосници. 

След това сякаш самата зала се раздвижи. Завъртя се, докато пред очите ми всичко не стана червено и когато спря се намирахме на съвсем различно място.

Всъщност не се бяхме преместили. По-скоро други бяха дошли при нас. 

Куполът, до преди малко розовеещо червен, сега приличаше на дъга от преливащи в различни цветове клинописни символи. Цялото място изглеждаше някак разтеглено. Стаята беше разделена на множество полусфери от цветна енергия и над всяка такава блестеше надпис, гласящ името на града, чиито представители го бяха създали. До мен бяха Пекин, Атина, някъде в по-далечния край на помещението виждах София, Рим, Буенос Айрес… Всъщност, магьосниците не бяха наистина „тук”. Виждах само отражение, което експонатите създаваха. Спомних си, че веднъж Анж ми беше казала, че в предметите от миналото се съдържа магия. Е, сега го виждах с очите си. 

От разноцветните ъгли ме гледаха стотици лица, представители на най-различни националности и раси. Изненадах се колко млади бяха някои – не по-възрастни от мен, ако не и по-малки. Вляво до мен – момиче с права тъмна коса и азиатски черти беше застанала до строг на вид китаец, (обвити в светло синьо) няколко крачки по-нататък, чернокожо къдрокосо момче се хилеше зад тила на висок мъж (също негър), докато кърваво червената светлина ги обгръщаше. В дясно до мен, висок тийнейджър със средиземноморски тен се усмихваше ослепително на всички наоколо, а лицето му се къпеше в тюркоазена светлина. Най-малко беше едно момиченце с руси къдрици и умни кафяви очи, на не повече от девет-десет годинки, което блестеше в тревисто зелено.  

Погледът ми обаче веднага беше прикован от мъжа, застанал точно срещу мен. Обгърнат в пелерина от сива енергия, мрачен и жесток на вид, с очи, които сякаш пускаха електричество. Това не можеше да е никой друг, освен Влад Рипърсън.

Веднага си пролича, че не таи добри чувства към мен – погледна ме с омраза, сякаш бях нещо изключително жалко, което щеше да му достави удоволствие да унищожи. Но вече започвах да свиквам. Напоследък всеки втори срещнат ме гледаше така.

– Съветът ще заседава по делото Еванс. – обяви той с дълбок, гробовен глас. 

О, да – беше роден за жрец на Ерашкигал. Дали и като дете е бил толкова мрачен? 

Дребен азиатец ме повика да застана в центъра на залата. Там вече не бях покриван от червения купол на семейство Жоунс. Беше много странно – аз се намирах на единственото сиво пространство, до където не достигаше светлина. Виждах лицата на всички… И как са вперили погледи в мен. Аз да се чувствам неудобно? Дааа бе.

– Джаксън Ежанс, син на Сара Евънс, нарушил правило номер 43, алинея 210 за общуване с богове, извършвайки услуга на нейно светейшество, Инана… Ще кажете ли нещо в своя защита? – попита азиатецът.

Може би трябваше да послушам Анджела и да „обмислям всяка своя дума”, но точно тогава се чувствах твърде притеснен, уплашен и ядосан, за да мисля. Така де, изложих на опасност живота си, борейки се с онези гадинки, а сега ме обвиняваха, че съм ги победил?

–  Нищо лошо не съм направил. – заявих. – На тези две чудовища се дължаха много от природните катастрофи… Не съм ли спасил така света от глобалното затопляне?

Сред редиците се чу шушукане.

– Убил си две чудовища? – попита момичето с азиатските черти.

– Да, това е жестоко, пич! – каза негърчето.

По-възрастните магьосници до тях обаче не изглеждаха толкова впечатлени. Строгият китаец изсумтя нещо като „Мълчи Дзин!” и хвана момичето за раменете, за да я скрие зад себе си. Негърът изръмжа ядосано и къдрокосото момче потръпна. Не разбирах, защо и те да не изразят мнение - може и да бяха още деца, но бяха *деца на жреци*. А и все трябваше да има някаква полза от присъствието им на съвета, нали така? 

Забелязах, че неколцина магьосници, скупчени около Рипърсън ме изгарят с погледите си. Не беше трудно да се почувстваш дребен и нищожен в такава компания. 

– Всъщност, дори раждането ти е в нарушение с над десет правила! –  изсъска ми Рипърсън и отново привлече вниманието ми към себе си. След това се обърна към мъжете около него и заговори: 

– Каквато майката, такъв и синът! Не ни ли беше известно, че Сара Еванс е поддържала отношения не само с богинята на нейния клан и че е осъществявала системно връзка с божества… Тя беше просто една мръсна отстъпница! 

„Хм, Аруру също бе нарекла майка ми така. Какво ли значи?” 

– Нима това не е в разрез с всички наши разпоредби? – продължаваше жрецът пред мен – След като дори не трябва да се е раждал, тогава едва ли ще има значение за някого, ако умре…

Хората около мен зашепнаха. Чух група мургави магьосници да казват: „Да Рипърсън е прав, вярно е… всички знаехме, че в Сара има нещо гнило…”. Трима азиатци обаче не бяха съгласни: „Толкова жестоки мерки? Той е само дете…”. Други пък им опонираха: „Не можем да позволим толкова близка връзка… За какво се борихме през последните десетилетия? Божествената кръв трябва да се изкорени…”.

Много от жреците бяха съгласни с Рипърсън. Осъзнах, че това не е добре за мен. Но, дори и да искаха да ме убият, трябваше да предам казаното ми от Аруру. Може би имаше шанс, задачата, която тя ми възложи да наклони нещата в моя полза. Да им кажа, че трябва да се обединим с боговете… Всъщност, най-вероятно щеше да влоши положението, но трябваше поне да опитам.

– Мисля, че всички сме единодушни! – обяви Влад Рипърсън и прекъсна размишленията ми. – Как ще бъде извършена екзекуцията? 

Вече го виждах, как потрива доволно ръчички. Какво толкова му бях направил, че искаше да ме убие? Не беше честно! Още повече, че богинята на *неговия* клан бе част от назряващата война…

– Никой няма да бъде убит! – чух зад себе си нечий прегракнал глас. 

Анджела се бе измъкнала от ръцете на родителите си. Беше казала, че ще съдят нас, но засега тя не беше засегната. Ужасих се – дали не възнамеряваше да ме защити? Не исках да наранят и нея.

– Не можете да го убиете! – каза тя, този път достатъчно силно, за да я чуят всички. 

Шепотът изведнъж секна, всички погледи се насочиха към нея. За миг Анж проблясна и после отново беше облечена в обичайните за нея черни дрехи. Приближи се към мен, ясно изразявайки, че е на моя страна.

Чух сподавеният вик на майка и, последван от леко тупване, а после – гробна тишина. Сигурно г-жа Жоунс беше припаднала.

– Г-жице Жоунс, моля ви, не се месете… – започна китаецът, но Рипърсън го прекъсна.

– Нека я чуем, Тиен, приятелю! – обърна се към Анджела – И защо не можем да го направим, г-жице? – на лицето му се беше появила мазна усмивка. 

Наслаждаваше се предварително на унижението, което Анж щеше да си причини. Какъв злобар!

Анджела обаче не изглеждаше ни най-малко притеснена.

– Тиамат се надига! – При изричането на тези думи през помещението сякаш премина студен вятър. 

„Тиамат, първичната богиня на океаните и хаоса…” –  помислих си. Положението определено не беше розово. Трябваше и жреците да го разберат.

– Боговете са разединени! Те са слаби, защото вече не ги почитаме, хората не вярват в тях. Ако войната настъпи, както преди, те ще бъдат унищожени. Ще настъпи краят на света…

Влад Рипърсън вдигна ръка, за да спре шушукането, което вече бе прераснало в ясен говор.

– И как по-точно бихте доказали, че такова нещо се случва в действителност? На какво да се доверим? На вашата дума? 

Млъкнах. Богове, той беше прав – нямахме доказателство.

– Ясно е, че полубогът и това момиче искат да превземе властта ни! – обърна се Рипърсън вече към жреците около себе си. – Те желаят да ни ръководят, да ни превърнат отново в марионетки на боговете…

– Не е вярно! – възразих. 

Шепотът секна внезапно. Не бях запознат с правилата на Ордена, но сигурно не беше добра идея да прекъсвам и да противореча на висшестоящ жрец. Сигурно токущо бях нарушил превило хиляда-и-някое, алинея незнам-си-коя-си, но не ми пукаше. Аз бях прав.

– Какво каза? – усмивката на Рипърсън изглеждаше по-мазна дори и от косата му, ако това изобщо беше възможно. 

– Казах, че НЕ Е ВЯРНО! – вече крещях. Този тип ми лазеше по нервите. – Не искам власт! И не целя да ви подчиня на боговете, но войната…

– Войната, която вие сте си измислили? – изсмя се той.

Хората наоколо последваха примера му и също се разсмяха. Усетих, как дишането ми се учестява. Вече бях наистина бесен. Подиграваха ни се! Изобщо не ни взимаха на сериозно!„Ха, ти какво очакваше? Вие сте просто две хлапета! Никой не би повярвал на две деца, особено когато се опитват да убедят хората, че идва краят на света…” - скастри ме едно гласче в главата ми. Но беше право – какво бе думата на едно хлапе срещу тази на главен жрец? 

Наложих си да се успокоя. Ако се развиках, сигурно още повече щях да заприличам на дете, което просто търси внимание. Трябваше поне да *изглежам* спокоен, ако исках да ми повярват. Опитах отново да се съсредоточа върху разговора.

– Не си измисляме! – подкрепяше ме Анджела в момента. – Някои богове вече са преминали на страната на Тиамат. Ерашкигал ни затвори в тъмницата на чумата, докато бяхме в царството и.

Е, Анж не изглеждаше по-спокойна от мен. Бях забелязал, че на нея и е дори по-трудно да се владее, а това не беше добре. Мислено се замолих, поне този път тя да не избухне – и да наругаеше Рипърсън, това нямаше да облекчи присъдата ми. 

„В подземното царство? В Икрала([1](#footnote-1))?” – бърбореха хората около нас. „Невъзможно! Невероятно…”

– Ха! – засмя се Влад. – Виждате ли? Те искат да разклатят доверието ви в мен… във всички представители на моя клан, обиждайки моята богиня покровителка! Недопостимо! Това е революция и хлапетата трябва да бъдат убити!

А, така значи. Мрази боговете, но Ерашкигал е *негова* покровителка. Дали пък още не я почита? Дали умишлено не се държи така, за да „няма кой да предопреди онези глупаци от Ордена”, както се бе изразила самата богиня на смърта? Не знаех, но точно сега ми беше лесно да повярвам и в най-гнусното обвинение по негов адрес. Дори и, че е в съюз с Тиамат – какво, като тя мразеше хората…

– Трябва да се обединим. – примолих се. – Боговете имат нужда от нашата вяра. Ние имаме нужда от тяхната сила…

– Врели некипели! Нямаме нужда от някакви си стари величия. Нима не виждате, братя, че той е покварен? Полубогът трябва да умре!– Рипърсън се озъби злобно.

– КАЗВАМ ВИ ИСТИНТА! - изкрещях. 

Треперех целият от гняв. Не само заради самите думи, а по-скоро заради това, че хората наоколо кимаха в съгласие. Съвсем бях забравил, че се опитвам да звуча спокоен и зрял. Той искаше да ме премахне, за да разчитсти пътя за своята „господарка”. Е, аз нямаше да му се дам.

– Хей малкия, ако толкова искаш да предскажеш края на света, дай интервю за някой вестник, ще го превърнат в сензация! - обади се негърът в червено и се ухили.

Всички се разсмяха. 

– О, не, краят на света вече не е на мода, по-добре разкажи за някое НЛО. Без съмнение „Тиамат” се е съюзила с извънземните, нали така? 

Не видях човека, който каза това, но смехът кънтеше в ушите ми. Всички те ми се подиграваха! Червената пелена на гнева ме заслепяваше. Нима всички бяха толкова глупави? „Ами нека умрат тогава!” – помислих си ядно. „Тогава ще съжаляват…” Веднага се ужасих от тези мисли. Но имаше и нещо приятно в това, да си представям възмездието – Влад Рипърсън, нападнат и разкъсан от огнедишащи гарвани, а другите жреци ми се молят и казват, че съжаляват, че съм бил прав…

Раздразнено покашляне, идващо от пространството пред мен, ме върна към реалността. Сигурно на лицето ми е било изписано доста странна смесица от емоции – гняв, страх и задоволство. Побързах да разкарам това изражение – и без това ме мислеха за дете, отчаяно търсещо внимание, нямах намерение да им давам причина да ме смятат за психар.

Вдигнах поглед към Рипърсън, който бе вдигнал заповедно ръка и призоваваше за тишина. Множеството наоколо все още се смееше или гледаше неодобрително. Искаше ми се да им се разкрещя. Свих ръцете си в юмруци и забих ноктите си в дланите. Болката беше за предпочитане пред гневен изблик. Стиснах зъби и се опитах да нормализирам дишането си. Беше ми трудно да гледам това арогантно, злобно лице, без да изпитвам желание да го фрасна. 

Рипърсън отново се прокашля, за да предизвика тишина. След това си лепна сериозна физиономия – явно бе приключил с подигравките по мой адрес. Имах лошо предчувствие как ще продължи.

– Нека преминем към по-належащия въпрос. А именно, присъдата на тези двама *младежи*, – личеше си, че думата не му е по вкуса. Любопитно как ли би ни нарекъл? – заради нарушението на правило номер…

Чу се нечие недоволно изръмжаване. Обърнах се, за да срещна гневния поглед на г-н Жоунс. Рипърсън го изгледа не по-щастливо. Явно не му се случваше да е прекъсван толкова често и очевидно не му беше по вкуса.

– Имате да добавите ли нещо, г-не? – процеди през зъби.

– Стори ми се, че казахте *двама*.

– Точно така и ако слухът ви не е наред…

– Не може да слагате и дъщеря ми в това число, нали?  

В гласа на бащата на Анджела се долавяше неприязън. Всъщност, ясно бе, че никой от присъстващите на харесва Рипърсън. Как ли тогава бе станал един от главните жреци? „Сигурно хората се боят от него.” - помислих си. Така де, той бе чудесен пример за тиранин и диктатор. И като всеки такъв, много се боеше да не изгуби властта си. 

Лошото бе, че независимо как е стигнал до това положение в йерархията, той си оставаше там. И това само по себе си го превръщаше в заплаха.

– Всъщност, да, и дъщеря ви е в това число. Тя е не по-малко виновна от полубогът! 

– Но именно ми възложихте да я пратя да следи г-н Евънс, за да разберем дали той е онзи, който мислехме…

– И тя докладва ли за това? Не. Тя предпочете да се съюзи с врага, и сега ще си изтърпи наказанието. А вие по-добре си дръжте езика зад зъбите – или може би и вие сте на страната на изменниците? – изсъска Рипърсън.

Бащата на Анджела сякаш се канеше да възрази отново, но се отказа. Беше го страх. Но нима предпочиташе да дъщеря му да страда? Все трябваше да има начин той да я защити! Наистина ли не му пукаше за нея достатъчно, за да се опита да я спаси?

Е, на мен ми пукаше. Аз бях виновен и Анж не биваше да бъде наказвана. Стараех се да сдържам гнева си, когато заговорих:

–  Убийте ме, де! Аз съм причината всички вие да сте тук, нали? Анджела не е нарушила никой от вашите закони…

– Мъдро е да защитаваш приятелката си, полубоже, но не можеш да и помогнеш. За теб няма възможност за по-различна присъда от смърт. – обади се един от другите висшестоящи магьосници.

– О, не, не е така. Според законът, той би могъл да поеме тежестта и от провинението на малката г-ца Жоунс. – заговори Рипърсън. – А и както ти е известно, братко Крос, смъртта може да се постигне по много различни начини…

Той се подсмихваше доволно, докато го казваше. Не мислех, че е възможно, но Рипърсън бе точно толкова жесток, колкото и покровителката си. Хората бяха притихнали. Не можеше да гледат на смъртна присъда през пръсти… „Или пък просто са любопитни. Една екзекуция сигурно е много интересно зрелище…” Преглътнах яда си. Но от друга страна, защо просто не избухнех, очевидно нямах какво да губя… 

Отново погледнах Рипърсън в лицето. Само един поглед ми стигаше – никога не бях мразил някого така силно. Припомних си как беше обидил майка ми. Това нямаше да му се размине. Свих ръце в юмруци.

– Нима всички сте толкова глупави, че не можете да видите опасността? Вие – посочих с пръст жреците около Рипърсън – само се правите, че решавате поблеми нали? ГЛУПАЦИ! ЩЕ РАЗБЕРЕТЕ, ЧЕ СЪМ БИЛ ПРАВ, ЧАК КОГАТО ТИАМАТ УНИЩОЖИ СВЕТА! ПРОСТО ЗАЩОТО СТЕ СТРАХЛИВЦИ ОСТАВЯТЕ ТОЗИ ЛИЦЕМЕР – гледах право към Рипръсън – ДА ВИ ХВЪРЛЯ ПРАХ В ОЧИТЕ! ТОЙ Е В СЪЮЗ С НЕЯ! ЩЕ ПОМОГНЕ НА ЕРАШКИГАЛ И ТИАМАТ ДА УНИЩОЖАТ…

– О, я стига! Нима сега обвиняваш мен? Аз, който така всеотдайно се борих да изкореня божествената поквара… 

Рипърсън също бе повишил глас, но за разлика от мен, се владееше добре. Леле, как само ми се искаше да го ударя, да му причиня болка… до преди няколко секунди той най-спокойно си обсъждаше евентуалната ми екзекуция. Щях да го накарам да съжалява… Но не можех. Думите се изливаха от устата ми, но знаех, че няма полза.

– ЛЪЖЕЦ! СТРАХЛИВЕЦ! ПРЕДАТЕЛ! НЕЩАСТЕН, ЖАЛЪК… (цензура)

Рипърсън скръсти ръце пред гърдите си и ме погледна в очите. Потреперих. Този поглед беше така преизпълнен в омраза, че чак болеше. Потокът от обиди престана. Признавам си, бях уплашен. И аз не съм сигурен, какво точно в тези очи ме шокира така, но имах чувството, че не мога да мръдна. 

– Очевидно приемаш тези глупости с възраждането на Тиамат доста несериозно, а хлапе?  
Той не говореше, а по-скоро съскаше. „Същинско студенокръвно Влечуго.” – помислих си  гневно.
– Е, в такъв случай защо не я спреш? Помоли твоите богове за помощ. Но Орденът не ще ти помогне! Можеше да имаш бърза и безболезнена смърт… но ти предпочете да защитиш приятелката си. Това можеше да ти струва дълги мъчения, преди да умреш. Дори и тогава можех да съм милостив. Но ти изглежда твърдо си решил, че трябва да се бориш с някаква… заплаха… – усмивката му беше студена и изпълнена с жестокост. – имаш време да лятното слънцестоене. Победи тази „заплаха”. Донеси ни главата на Тиамат. Докажи, че си я победил. И тогава може би ще бъдеш пощаден.

А ако не изпълниш крайния срок… може пострадалия да не си само ти. Все пак майка ти и малката ти приятелка не са по-малко виновни… Надявам се това да е за урок на всички, които лъжат така нагло.

И той изгледа хората наоколо също така страшно, както до преди минута гледаше мен. 

Другите висшестоящи жреци кимнаха. Бяха съгласни. Дали Рипърсън не ги беше потопил в транс или нещо подобно? Не можеше да се съгласяват с такава жестокост…

Почувствах се, сякаш гласът му е оставил разрези по кожата ми. Там бяха изписани думите, които не можех да извадя от ума си. Те продължаваха да звучат като ехо: *Донеси ни главата на Тиамат… Докажи… Пострадалия няма да си само ти…*

Аз щях да умра. Нямаше начин да изпълня задачата. Не бих могъл да победя богинята на хаоса без помощта на Ордена и боговете. Не бях успял да накарам жреците да повярват, че има опасност, камо ли да възстановят култовете си. Бях сам. Нямаше как да успея до крайния срок. По-вероятно беше да загина, докато се опитвах… Но Рипърсън би изтълкувал това като бягство. Щеше да каже, че съм се самоубил, или нещо такова… а после щеше да нарани хората, на които държах.

Все някой от множеството щеше да се възпротиви. Трябваше! Но всички мълчаха. Явно се бояха, че ако ме подкрепят, ще споделят моята съдба. Не можех да си представя, че всички те са съгласни с подобна присъда – не, те просто имаха твърде много за губене.

Не можех да събера смелост да погледна Анджела до мен. Бях опитал да я защитя, но май само бях влошил нещата. Аз нямаше начин да се справя с предизвикателството. Анж нямаше начин да оцелее след това.

Куполите от светлина започнаха да се разпадат, магьосниците един по един изчезваха. Не бяха доволни, но се примиряваха. Последен се стопи сивият образ на Влад Рипърсън, който се подхилкваше самодоволно. Семейство Жоунс зад мен бяха изпаднали в шок, още откакто Анджела ме беше подкрепила и не издаваха нито звук.

А аз се борех с осъзнаването, че току що съм подписал смъртната присъда на целия свят. 

------------------------
**Бележки**

<a id="footnote-1">1. – </a>така се нарича подземното царство в шумерската митология.
