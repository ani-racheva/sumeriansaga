<head>
<meta charset="utf-8">
<title> Седма глава: Смърт за птицата!</title>
</head>

Отворих очи и с изненада установих, че съм жив, но неприятното беше, че вече не летяхме. Бяхме отново на твърда земя и Лола бавно галопираше сред някакво огромно сухо поле. Приближавахме се към някакво далеч по–интересно място – огромна градина, пълна с растения, каквито не бях виждал никога преди: орхидеи, големи колкото човек, лотоси, които сякаш бяха направени от злато и множество други непознати за мен цветя. Беше невероятно.

Не ме разбирайте погрешно, не съм по ботаниката. Но кой не би се възхитил на дърво със златни ябълки или на цвете кученце с размерите на санбернар?

Над една от лехите се беше навела някаква русокоса жена и плевеше. Тя обърна лице към нас и чак тогава я разпознах. „Инана?” Е, добре, това вече беше странно. Така де, това беше нейната градина, но все пак не очаквах, че една богиня ще се проявява като градинар. 

Тя вдигна поглед към нас. 

– Ти дойде – отбеляза тя. 

Някак си усещах, че се е съмнявала. За такъв бъзльо ли ме имаше… Добре де, бях бъзльо. Но поне спазвах обещанията си. 

Инана както винаги изглеждаше съвършено, дори и в престилка и силиконови ръкавици. Изглежда не беше доволна от работата, която вършеше – чак от тук я чувах как мърмори. И затова не е изненадващо, че побърза да спре, като ни видя. Спусна се да ни посрещне (или по–скоро да посрещне *Нингирсусите*?). Погали ги, сякаш бяха котета и с неодобрение се загледа в разрошената ми коса. След това погледът и се спря на Анджела и изражението и можеше да се сравни само с реакцията на зубър, на когото са писали двойка за годината. В отговор Анж и се озъби. Инана извъртя очи и отново премести вниманието си върху мен.

– Ела, ще ти покажа къде  са *те*. – каза тя, като умишлено игнорираше Анджела.

Слязох от Лола и я последвах. Анж и Джоли се сдърпаха (за пореден път), но Инана не ме остави да ги изчакам, а продължи с бърза крачка покрай цветята. Бяха невероятни. Всичко на това място беше невероятно. Дори тревата изглеждаше по–зелена от нормалното, да не говорим, че имаше растения, които бях сигурен, че не можеш да посадиш никъде другаде. Имаше едно, например, което изглежда се нуждаеше от непрекъсната влага и горе, в небето над него се рееше един единствен дъждовен облак, който го поливаше. Мернах и едно дърво, което май гореше - короната му беше цялата в пламъци, но не личеше на листата това да им пречи - бяха си съвсем зелени и свежи. Зачудих се, дали Инана ще ми даде семена за плътояден фикус? Щеше да е много як подарък, за някой като Зло куче например… Или пък може би една две златни ябълки? Току виж съм си купил свестен компютър. 

Докато се наслаждавах на екзотиката на всичко около мен някаква част от съзнанието ми, която не беше заета да се възхищава на цветята–диско топки забеляза, че цялото огромно пространство е оформено като спирала. И ние се насочвахме право към центъра и. Надявах се, че не там са чудовищата. Така де, Инана може би искаше първо да ни покаже къде живее… нали?

Някъде на средата на пътя започнах да виждам следите, оставени от „гадинките” – кората на дърветата изглеждаше като проядена от… (и аз не знам, но явно е било голямо.), а цветята бяха повехнали. Птичите песни, които огласяха останалата част от градината малко по малко започваха да заглъхват. До тук с надеждите ми за лукс и уютен божествен дом.

На въпросителния ми поглед към дърветата Инана отговори: 

– Дървояди.

Не знаех как е с божествените, но до колкото знаех обикновените дървояди не бяха повече от два–три сантиметра. Явно птицата и змията не бяха единствените „гадинки” в градината и. Очаквах, че след като е свещена, ще е и по–добре поддържана.

Вече бяхме достатъчно близо, за да видя целта ми – огромно дърво, с голи клони, високо поне колкото десет етажна сграда, че и повече – от това разстояние ми беше трудно да преценя. Чувах шума от кубинките и пъшкането на Анджела зад мен, докато тя се мъчеше да си проправи път през увивните растения, но Инана не ми позволяваше да се обърна – стискаше ръката ми като в менгеме, а ноктите и (кой да предположи, че маникюрът може да се използва като оръжие?) се бяха впили в китката ми и направо раздираха кожата. 

С приближаването ни към центъра на спиралата, следите от разрухата ставаха все по–ясни. Така варяхме, докато не стигнахме участък, където вече почти нямаше живи растения – изглеждаха като изпепелени или смачкани от нещо наистина голямо. И предполагах, че този път дървоядите нямат вина.

– От тук нататък си сам– обяви тя. – Твърде хубава съм, за да бъда изпепелена, но ти ще се справиш. 

Обнадеждаващо нали? Все едно ми казваше: „Всички хора на планетата, по–грозни от мен са мои роби!” Да не би грозотата да те правеше огнеупорен?

– Това е Хулулу, вълшебното ми дърво. Чудовищата са там. – посочи тя дървото пред нас.

Възнамерявах да възразя, да и кажа, че тя е богиня и ще се справи много по–добре, но естествено Инана се разпадна на ароматизиран розов прах, преди дори да успея да размърдам устните си. Този път някак си чувствах, че няма да се размина само със загубата на  десет евро. 

Анджела дотича до мен. 

– Тази усойница, тази противна гадна…

– Змия! – извиках.

– Именно, змия!

– Не, не тя. Тя! – изкрещях и посочих. Няколко крачки пред нас се виеше огромна и дебела змийска опашка.

„Колко ли е дълго цялото животно?” – преглътнах. Винаги бях мразил змиите. И въпреки, че знаех, че ще трябва да се изправя срещу такава, не си представях да е толкова… голяма. А тя беше огромна с главно „О”. Тялото и се виеше покрай пътеката и сигурно стигаше чак до дървото, но предпочитах да не срещам другия и край. И сега си бях уплашен до смърт, как ли щях да съм пред  острите и отровни зъби? „Всъщност може да е и удушвач. –  помислих – „Просто трябва да раздвижи опашката си, която да ме приеме в смъртоносната си прегръдка…” – 

Наложих си да се върна в реалността. Нямаше да е особено героично да припадна, преди още да сме се сблъскали с чудовищата. Но вече разбирах, защо Инана беше отказала да ни последва нататък – никой здравомислещ човек или бог не би стъпил тук.

Погледнах към Анджела, надявайки се, че тя ще ми вдъхне смелост, но и тя като мен се беше вцепенила от страх. Сега неистина виждах недостатъците на липсата на информация в „Уикипедия”.  

С приближаването ни към дървото осъзнах, че то е много по–голямо, от колкото си бях помислил в началото. По размери си съперничеше с Бурж Халифа*, но можеше да е и по–високо – клоните му се губеха сред облаците. (А си мислех, че французите са грандомани.) От вътре се чуваше пукота на пламъци и нечий крясък. Дори да гледам змията беше по–добре от колкото да си мисля какво ли имаше вътре.

Според информацията, която Анджела изрови от интернет змията и птицата всъщност са били вътре в дървото. Е, змията беше на лице. Значи оставаше само птицата. Имаше множество хралупи и дупки – нямаше да е трудно да влезем. Но на мен определено не ми се срещаше с чудовището вътре. 

А трябваше. Сега разбирах, че на въпросното дърво се крепи цялото място – дори и от пътеката понякога се подаваха огромни издатини, които мислех за насъбрала се пръст, но сега осъзнавах, че всъщност са корени. Ако птицата ( или каквото беше съществото вътре) го изгореше, градината щеше да се разпадне. Дървото създаваше живителната енергия, поддържаща цялата градина. Затова и заедно с дървото, растенията бяха започнали да вехнат.

Освен това Инана беше споменала нещо друго… Че хората все говорели за глобално затопляне и подобни глупости. Да не би да искаше да каже, че всичките проблеми на човечеството, свързани с природата се дължаха на тези две „гадинки”? В такъв случай да ги унищожим изобщо не беше лоша идея.

После си спомних и как ме беше изгледала. „Всички ли ме мислят за такъв страхливец?” – помислих си. Е, сега беше момента да докажа, че не съм такъв. Ускорих крачка и игнорирайки гигантското змийското тяло, покрай което минавахме, запристъпвах към дървото. 

– Ти луд ли си? – прошепна в ухото ми Анджела. Явно дори и тя чувстваше, че по–добре да бъде тиха. Стисна ме за лакътя, да не би да и избягам – Нямаме идея как да победим тези създания. Трябва ни план!

Както обикновено, беше права. Но как изобщо не бяхме помислили за това по–рано? Нямахме оръжия. Аз се бях упражнявал в призоваването на магически меч, но успявах чак на третия опит и то за около две минути. А след това бях изтощен. Знаех, че сега не мога да си позволя да разхищавам маната си по този начин. Като потомък на Гилгамеш бях и силен, но още не бях напълно наясно как да извикам тази способност в себе си. Трябваше с простички заклинания  и без оръжия да убием петдесетметрова змия и огнедишаща птица. Определено имахме голям шанс за успех!

За съжаление обаче нямахме време да обмислим плана – в този миг Нещо огромно и люспесто се засили към нас. „Змията!” – беше се раздвижила. Изборът ни се състоеше в това, дали да бъдем смазани от двутонна змийска опашка, или да бъдем изпепелени от огнедишаща птица. Никога прреди не се бях замислял как ще умра, но се надявах да не е по нито единия от тези два начина. Поддадох се на паниката и се спуснах към единствения изход – дънера на дървото. Скочих без изобщо да се замисля – беше инстинкт за самосъхранение. Анджела последва примера ми. 

Доброта новина беше, че вече няма опасност змията да ни размаже. Лошата беше, че пропаднахме поне пет метра надолу – недостатъчни, за да се нараним сериозно (е, поне аз), но напълно достатъчни, за ди възпрепятстват да излезем. 

Тупнахме на неравна повърхност, съставена от пръст и корени. Аз доста се натъртих. А и вътре беше като в пещ. „Добре. Нямам повече малоумни идеи, как да се спасим.” Вдигнах поглед, което се оказа грешка, защото видях птицата. 

Анзуда не беше особено голяма и изглеждаше като най–обикновен гарван. Но, след като бях видял змията, „не особено голяма”, значеше два пъти по–голяма от човешки ръст. Клюнът и изглеждаше, като направен от закалена стомана и в допълнение на това, птицата бълваше огън. Хубавото беше, че засега не ни забелязваше. Не ми се мислеше, какво ще стане, като ни види.

 Бяхме загазили мнооого, както ме предупреди Анджела. Но кой да я послуша?

За разлика от мен, Анж не се беше разминала така леко. Чух я как стене. Обърнах се, за да видя какво има. Беше си паднала на глезена. „Дано само не е счупен, дано!”. Ако си беше счупила крака, и двамата бяхме загубени. Помогнах и да се изправи, но тя си стъпи на крака и изпищя. И тогава птицата ни видя.

Ако досега си мислех, че положението е зле, то определено грешах. Истинският ад настана чак сега. Докато се усетим Анзуда избълва огнена струя към нас. Преоткривайки силата, обхванала ме по време на нападението на Лорен вдигнах Анджела на ръце и със скорост, каквато не предполагах, че мога да развия при нормални обстоятелства и се изплъзнах. На мястото, на което бях стоял преди миг дървото беше обгоряло и тлееше. След това последва втора струя. А също и трета. Избегнах ги като по чудо – мускулите и сетивата му работеха на пълни обороти. Но не можех вечно да бягам. Отдалечих се на разстояние, до което засега пламъците не бяха достигнали и сложих Анджела там. Тя изглеждаше така, сякаш всеки миг ще припадне от болка, затова прецених, че е най–добре да я оставя. Разбрахме се без думи – аз създадох щит, който да я защити от пламъците, а тя щеше да го поддържа, доколкото може. Но като си знаех възможностите, едва ли щитът ми щеше да я защити от повече от една от огнените струи на птицата. Трябваше да и отвлека вниманието далеч от Анджела, за да може тя да се излекува. Само че нямах идея как ще стане това.

Огледах се наоколо. Нямах много време. Грабнах първото, което ми попадна – паднали клонки и заудрях с тях по дървените стени на затвора ни. Те не издаваха почти никакъв шум, или поне не се чуваше такъв, заради пукота на пламъците. Виждах, как Противната четириметрова сврака се приближава към зеленикавото сияние, което щитът на Анджела излъчваше. Трябваше да направя нещо… БЪРЗО!!! Метнах една по една пръчките по птицата. С всички пропуснах. Изведнъж много съжалих, че не се стараех повече по физическо. До мен имаше още една, тя беше моят последен шанс. Прицелих се и…

Най–невероятното нещо за днес беше може би, че улучих – пръчката попадна точно в голямото жълто око на птицата. Анзуда се обърна към мен. „Дотук добре” – казах си. – „А сега какво?!” Както винаги, когато бях уплашен, се вцепених. Умът и цялото ми тяло крещяха: „Бягай!!!” – но краката ми отказваха да се раздвижат. Паднах на колене, опитвайки се да се свия, да изчезна, за да не може птицата да ме нарани. Но нямаше накъде да бягам. Това място беше клетка… затвор… Ако само беше възможно корените около нас да оживеят и да я уловят… Щеше да бъде чудесна, здрава клетка, от която птицата нямаше да може да избяга. Затворих очи, представяйки си точно как клоните се увиват около клюна и краката и, как продължават по цялото и тяло, докато мислено редях символите в главата си. 

Отне ми доста време, докато осъзная, че крясъците на Анзуда са престанали. Престраших се да отворя очи. Не можех да повярвам на онова, което видях. 
Анзуда стоеше окована в дървесните си вериги, точно така, както си го бях представил. Тя се въртеше и опитваше да се измъкне, но вековните корени на дървото я държаха здраво. Как го бях направил? Нима бях направил заклинанието без да го изписвам? Как изобщо бях имал достатъчно енергия, за да го направя? 

Чак сега осъзнах, колко изтощен съм всъщност. Трябваше да довърша започнатото, преди да съм припаднал от умора. 

Протегнах ръка и призовах сияйния си меч от пулсираща енергия. Приближих се до импровизираната клетка на птицата. Трябваше да я победя само с един удар – нямаше да имам сили за повече. А и корените едва ли щяха да издържат дълго под напора на чудовището. Помолих се на всички богове, с които имах някаква връзка – Инана, Ерашкигал, Гилгамеш (въпреки че той всъщност не беше бог) и на божествения ми родител, който и да беше той, да ми дадат силата да се справя. 

С боен вик се хвърлих към Анзуда и забих горящия си в зелено меч на мястото, където предположих, че е сърцето и. 

Нямаше кръв, както очаквах. Птицата експлодира, а ударната вълна ме отхвърли към стените на ствола на дървото. След миг от Анзуда беше останал само горещ червен пясък, който бавно се разнасяше от полъха на лекия бриз, получаващ се от движението на въздуха през дупките в ствола на дървото. 

Изправих се с мъка и затърсих Анджела с очи. Щитът и се беше разпаднал, но като изключим, че беше леко опърлена и накуцваше, докато идваше към мен, тя изглеждаше добре. Повече ме притесняваше начинът, по който ме гледаше –  Сякаш най–страшния и кошмар се е сбъднал.

– Джаксън к–к–какво беше т–т–това? – заекна тя.

– Не знам. – учудено погледнах ръцете си. – Просто стана.

Отново усетих, как умората ме залива и се наложи тя да ме хване, за да не падна. Трябваше да се махаме, опасността още беше близо, но нямах никаква сила… Причерня ми. „Това не е особено героично” – намръщих се. – „Трябва да свърша със задачата си.” Аз бях забъркал Анджела в тази глупост и аз трябваше да я измъкна оттам. Затърсих някъде из себе си за последна капка сила, само и само да не припадна… „Не, само не сега! Змията…” Не можех да припадна, не, не и не! Но усилията ми се оказаха напразни.

Тъмнината ме заля и макар против волята ми, заспах.


*– най–високата сграда в света, намира се в Дубай.
