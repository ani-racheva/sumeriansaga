<head>
<meta charset="utf-8">
<title> Двадесет и първа глава: Предотвратяваме края на света (засега)</title>
</head> 

#Двадесет и първа глава: Предотвратяваме края на света (засега)

В случай, че ви е любопитно какво е чувството да изскочите от изригващ вулкан, то е хм… ами, горещо. И доста болезнено, в интерес на истината. 

Но всъщност, да изхвърча от нажежено до милиони градуси езеро от лава със сигурност беше за предпочитане, пред това да се бия с още вълци-кръвопийци. 

Оставих се лавата да ме издигне като най-големия (и горещ) шадраван в света, и когато достигнах „земята” отскочих и се опитах да се приземя край саморазрушаващия се кратер. 

За съжаление не бях преценил разстоянието добре и когато отпуснах заклинанието, с което бях придвижил огнените потоци, бях още твърде високо във въздуха. Паднах от някъде четири метра и се изтърколих надолу, оплитайки се във гъстата тропическа растителност и ръгайки се на всеки камък по пътя. Интересно, дали след всичко преживяно щеше да ми остане здрава костица в тялото?

Свих се и стиснал новия си меч и с всичка сила се понесох по нанадолнището. Някак си смътно усещах, че лавата изригва, а вулканът бълва огън и дим някъде зад мен. Една миниатюрна частица от съзнанието ми осъзнаваше, че това не е никак, ама никак добре… Останалата беше заета да вика безмълвно от болка.

Изненадващото бе, че по пътя надолу не срещнах нито едно чудовище. Очевидно всичко живо беше тръгнало да се спасява от вулкана. Доста разумно, бих казал. За съжаление обаче аз нямах избор.

Най-накрая стигнах края на склона. Главата ми се удари с тъп звук в една от скалите на плажа. Трябваше да стана, но от удара и падането бях замаян. „Я се стегни!” – заповядах си. „Ако ще спасяваш света, сега е моментът.”

Опрях се на лакти и надигнах тялото си. Веднага ми се зави свят и ми се догади. Извъртях се настрани и повърнах върху пясъка. След това бях по-добре. А и да не бях, не ми оставше повече време, за да се съвзема…

Докато се усетя, голямо черно създание, подобно на октопод се метна върху мен. Омота ме с безбройните си пипала и стискайки лицето ми, изпусна някакъв особено смрадлив газ. Стиснах очи и устни, налагайки си да не дишам. Същевременно вдигнах меча и борейки се да не загубя отново съзнание се зачудих как да разсека чудовището, без заедно с него да обезобразя и лицето си. 

И тогава… Всъщност, не съм съвсем сигурен какво точно се случи. Някак смътно, като през мъгла си спомних, че с меча мога да контролирам чудовищата. „Махни ми се от лицето!” – заповядах. Не бях сигурен дали ще стане, но ако не се получеше, вероятно щях да припадна и да умра от задушаване. 

Обаче се получи. В миг черната маса сякаш се вцепени, пипалата и се отпуснаха и ме освободиха, а съществото се загърчи безпомощно на земята. Без да му мисля много много забих острието в средата на съществото, а то се разпадна на пясък.

Изправих се и чак сега си дадох сметка за мащаба на битката около мен. Чудовищата от целия остров се приближаваха, идваха към плажа, където се намирахме аз и Анджела. С някои видове вече се бях бил, но много ми бяха непознати. И сякаш нямаха край. 

Усетих неприятно чувство в стомаха си, сякаш пак ще повърна. „Без паника.” – помислих си. Но това е като да кажеш на някого да не диша – в такава ситуация паниката беше единственото, което изпълваше съзнанието ми.

Още докато се реех из облаците, един вълк се метна към мен. Не изглеждаше толкова голям и страшен, като онези горе, но пак беше ужасяващ. Спонтанно замахнах с меча, молейки се: „Разпадни се! Умри!”. И той, като послушно пале го направи. 

За момент се загледах в повърхността на меча. Там се бяха появили нови миниатюрни символи, описващи случилото се. „Ами да!” (Ако имах свободна ръка, щях да се шляпна по челото.) 

Съсредоточих се изцяло. Всички мисли бяха насочени само и единствено към меча в ръката ми. „Сега зверовете ще изчезнат един по един…” – помислих си, представяйки си символите, как трепкат по керамиката, преди да се слеят с материала. „Ще изчезнат, без възможност повече да се преродят… Повече няма да могат да се завърнат в армията на Тиамат…”

Керамиката в ръцете ми се затопли и за момент имах чувството, че някой кове оръжието наново. После също така рязко се охлади. Не бях усетил, колко тихо е станало. Отворих очи, и наистина – чудовищата около мен бяха изчезнали, сякаш се бяха стопили във въздуха. Единствената следа от присъствието им бе смрадта  – явно нея не можех да премахна. 

Но оставаха още доста чудовища…

– АААААААа… – чух нечий писък някъде отстрани. 

„Анджела!” – мисълта прониза мозъка ми и окончателно ме накара да се съвзема. Спуснах се по плажа, тичайки през отломките и праха от мъртвите вече чудовища. Завих и я видях, обградена от няколко огромни паяка. 

Беше изтръгнала като трофей единия от шиповете на змейовете, които бе убила и сега го размахваше, като се опитваше да наръга с него чудовищата. Явно и беше свършила огневата мощ – по челото и се стичаха капки пот, беше ранена в крака и видимо изтощена.

„Паяците ще умрат и ще я оставят на мира.” – помислих си, стискайки меча. И това се случи. Още докато тичах натам, зверовете се разпаднаха и изчезнаха. Богове, колко лесно беше! 

Направих още една крачка и се олюлях. Не бях осъзнал, колко изморен съм аз самият. Странно, до преди минута се чувствах пълен с енергия… „Явно мечът ме изтощава. ” – може би засега беше по-добре да го използвам само като меч. Не биваше да се изтощавам – трябваше да имам сила, за да унищожа острова…

Анджела ме подхвана и ми помогна отново да застана на двата си крака. 

– Джаксън, добре ли си? Изглеждаш ужасно! 

Леле, колко окуражително.

– Добре съм. – свъсих се. – А ти как…

Но Анж не ме остави да довърша. Беше впила поглед в меча ми и стискаше китката на ръката, с която го държах. 

– Това… което си мисля ли е? – попита с нескрито недоверие. – Прилича на…

– Това е едната плочка. – доволно и показах острието, което проблясваше на светлината на мълниите. – подарък от майка ми. 
От богинята. – побързах да поясня. 

Анджела кимна.

– И как така винаги ги пропускам тия твои семейни срещи… – въздъхна. – Но как я взе, нали беше в Кингу?

– Аз…

Едно чудовище под формата на глиган се метна към  нас и прекъснах, за да го съсека. Установих, че с точи меч ми е далеч по-лесно да се сражавам, отколкото с острието от енергия, което използвах до скоро. 

Обърнах се отново към Аджела:

– Бих се с него и двамата заедно паднахме във вулкана.

– Аха, добре… – отговори Анж, но предположих, че изобщо не ме е чула, защото точно в този момент мяташе огнена топка по още един такъв звяр. – Какво казваше?

– Казах, че се сражавах с Кингу и успях да срежа ремъците на бронята му. После и двамата паднахме във вулкана. 

Анджела ме погледна, явно за да провери, дали не се шегувам и това и костваше няколко секунди. Една пепелянка се стрелна към нея и аз се наведох, за да и отсека главите.

Но нямахме време за сладки приказки. Изведнъж температурата рязко скочи с няколко градуса, а смрадта на мъртвите чудовища се смеси с тази на изгоряло. Явно лавата си проправяше път надолу. 

Погледнах към вулкана и Анджела последва примера ми. Ако някога имате възможност да наблюдавате изригване на вулкан, то… по-добре я изпуснете и бягайте да се спасявате. Ние, обградени от чудовища и насред бурното море, нямахме тази възможност. Но въпреки това, но мога да не призная, че гледката беше зашеметяваща.

Хълмът се беше превърнал в огнен ад – навсякъде хвърчаха горящи отломки, лавата се стичаше и шуртеше като някаква пародия на фонтан. Небето беше почерняло от саждите. А точно там, над кратера сякаш се бяха скупчили черни облаци, които се издигаха и присъединяваха към масите чернота горе…

В този миг вулканът избълва поредната огнена струя. Една пламтяща топка падна сред дърветата, подплашвайки няколко чудовища. Със задоволство отбелязах, че вулканът изглеждане е влизал в плановете на Тиамат – зверовете и може и да бяха страшни, но по-голямата част се бояха от огъня. И сега щяха да потърсят спасение… „ТОЧНО ПРИ НАС!” – осъзнах. Не можехме да останем повече на едно място.

– Хайде! – извиках на Анджела, която изглеждаше като хипнотизирана от реките течен огън. – Хайде или ще изгорим… или ще ни изядат живи! – изкрещях и я стиснах за китката.

Това изглежда я извади от унеса. И двамата побягнахме по плажа, спускайки се по-близо до водата. Сега сред вълните ми се виждаше по-безопасно – поне щяхме да сме далеч от бягащите от вулкана зверове…

„Грешка.” – помислих си. Бяхме стигнали до брега. И там положението беше много, ама много по-зле. 

Повечето чудовища поне бяха пръснати из острова. Сред гъстата растителност, опасваща хълма, човек не си даваше сметка за числеността им. Но ние толкова бързахме да бягаме, че бяхме забравили откъде точно се появяват зверовете.

Докато се усетим цяло ято огромни гарвани изскочиха от разпенените води и ни нападнаха. Анджела размахваше дългия половин метър шип и успя да наръга един, който моментално се разпадна. Но имаше още много други. Опитах се да повторя номера от преди малко с пясъчната ръка, но не се получи. Сякаш някаква друга сила притискаше пясъкът към скалите. Имах чувството, че е като огромен магнит и ако се опитах да му противодействам, щях и аз да се окажа от другата страна и смачкан на песъчинки. Започнах да сека гадините на ред. Разсичах, мушках, ръгах, дори ритах. Но въпреки че с всеки удар унищожавах поне едно чудовище, на негово място веднага изникваха две други. „Също като главите на хидра” – беше безполезно да нападаме зверовете поотделно.

А и времето ни изтичаше. Всеки миг лавата щеше да стигне до плажа и да ни изпепели. Мълниите в небето падаха все по-опасно близо, заплашвайки да ни превърнат в барбекю. Морето се бунтуваше и от него излизаха на групи нови и нови чудовища, които се присъединяваха към старите. От склоновете на вулкана слизаха още зверове. 

Докато се усетим бяхме обградени от всички страни. Само един малък кръг, с диаметър около метър и половина, ни делеше от настъпващите чудовища.

Опрях гръб в този на Анджела. Оставаше ни само да се борим. До последен дъх, ако се наложеше. И щях да унищожа острова. Така де, да „изсмуча” магията от него. Но не може да не признаете, че „унищожа” звучи по-яко.

– Прикривай ме – казах само с устни на Анджела, докато отблъсквах една лъвска глава с плоската страна на меча.

Не че имаше смисъл да пазим тишина, но от рева на морето и трещящите гръмотевици тя не би ме чула, дори и да крещях.

Тя изглеждаше учудена, но кимна и превърна в жив въглен по-голямата част от предната линия чудовища от своята страна. Впечатлен бях, как все още има сили да ги изпепелява – аз почти не бях правил заклинания, а бях изцеден. „Но от друга страна, не тя се изправи срещу Кингу.” – помислих си със задоволство.

Но нямаше за кога да се радвам на постиженията си. Всъщност, нямах и най-бегла представа, какво се очаква да направя, а мечът досега не беше дал признаци да си „спомня” ритуала. Размахах острието и реших да опитам обичайния начин – да слея своите способности да реализирам мислите си, с тези на плочката да контролира съдбата. 

Затворих очи и се опитах да игнорирам шума от битката и природните бедствия наоколо. Съсредоточих се само върху острието, представяйки си как повърхността му се нагъва и покрива със символи: „Това е обикновен остров… Просто късче скалиста земя, насред морето… Обикновен остров… Не е част от тялото на Тиамат, а просто парче земя, откъснато от континентите…” Напрегнах се изцяло, представяйки си как чудовищата едно по едно изчезват, погълнати от вълните. „Изригването на вулкана спира…”

Още преди да отворя очи знаех, че не се е получило. Шумът от битка не заглъхваше. Все още чувах бурята. Нямаше го и онова затопляне на меча в ръцете ми, което обикновено съпътстваше изписването на нови символи по плочката. 

Примижах. Борбата продължаваше. Чух как Анджела извиква от болка и пада накъде на пясъка до мен. Обърнах се към чудовищата от дясно и се опитах да ги залея с вълна, но водата не бе по-податлива от пясъка преди малко. „Защо, в името на Ану, не се получи?!” – питах се. „Трябваше да се е получило…” Намушках в под черупката един огромен рак, който се разпадна,пръскайки отрова след себе си. Мечът натежа в ръцете ми. „Не му е сега времето да мисля за почивка.” – скастрих се. Обърнах се към чудовищата от страната на Анж, наведох се на пясъка и написах символите за експлозия. С радост установих, че това поне се получава – след секунди пред нас се разхвърчаха парчета чудовищна плът, отделена от тялото и още неуспяла да се разпадне на прах. 

Замахнах към поредното чудовище. „Защо проклетото нещо тежи така?” – ругаех наум оръжието, което до преди минута не тежеше нито грам, а сега направо ме теглеше към земята…

Сепнах се. Спомних си думите на Аруру, че „няма да е зле да се доверявам на съзнанието на меча от време на време”. Приближих острието до земята и то моментално се нажежи. Явно това „притегляне” беше израз на неговото съзнание. „Значи мечът иска да го забия в земята? Добре тогава” – помислих си. Вдигнах оръжието над главата си и го забучих максимално дълбоко в песъчливата повърхност така, че то потъна до средата на острието.

За момент не се случи нищо. Ние продължавахме да сме обградени от безброй чудовища, на остров с изригващ вулкан насред гръмотевична буря. 

А после забелязах пукнатините. Там, където мечът се бе забил те плъзваха и покриваха земята в мрежа от ивици. И на колкото по-голямо разстояние от меча бяха, толкова по-големи ставаха цепнатините…

Чудовищата се дезориентираха. Изглежда бяха забелязали, че земята под тях се разпада… и не само.

Веднъж покрили целия остров, линиите сякаш се разгоряха. Заблестяха в зелено, цветът на моята аура, и за секунди плажът заприлича на блеснал в нощта неонов надпис.

Така, покрили цялото място пукнатините подозрително приличаха на вени… Веднага след като си го помислих, от най-близките до мен цепнатини потече черна течност. Там, където тя се докосна до пясъка, се запени, а той започна да пуши. „Отровна е!” – помислих си и подскочих, за да избегна избълваната от друга пукнатина струя. 

Земята бавно се покриваше в течността и се разпадаше. „Ако това е част от тялото на Тиамат, то това сигурно е кръвта и…” – помислих си. А после лавата, стичаща се от вулкана попадна в цепнатините. 

Цялото място се разтресе. Чух така познатия ми вече глас, стържещ и далечен, за първи път така ясно, сякаш е до мен. Сега той пищеше. Викаше в агония, тресеше се, разместваше острова. Земята под краката ни потрепери. „Ще се разпадне!” – осъзнах. Не ме питайте откъде го знаех, просто имах предчувствие.

Прихванах Анджела, която се беше строполила на земята под мишниците и се метнах заедно с нея настани. Миг по-късно мястото, на което седяхме се откъсна от острова и се издигна във въздуха, придобивайки формата на огромна, чудовищна ръка с дълги нокти и люспести пръсти.

– КЪМ ВОДАТА! – изкрещях, опитвайки се да надвикам стихиите.

После ръката се спусна надолу, заплашвайки да ни смаже. Побягнахме към океана – единственото ни спасение сега. Е, не че беше кой знае колко по-безопасно, но поне беше далеч от чудовищата. 

Хвърлих се напред, изподравайки ръцете си до лактите в камъните, но сякаш не усещах болката. Анджела ми помогна да се изправя и докато се усетя отново спринтирахме с всички сили, опитвайки се да се приближим до водата. 

Пред очите ни се разпадаха чудовища, смазани от гигантската ръка на богинята или изгорени от кръвта и. Спомних си, че „не бива да предизвикваме хаос, защото това само би направило Тиамат по-силна”, но нямахме избор. „Е, поне по-хаотично от това няма накъде.” – помислих си с успокоение и се прехвърлих над една по-ниска скала.

Едва сега бях осъзнал, защо острова го няма на по-старите карти. Изглежда, че наистина се беше появил от нищото. Такъв остров, в действителност не съществуваше. И ако той престанеше да бъде част от Тиамат, просто щеше да изчезне.

– Ааааррррр… – чух отново чудовищния крясък на богинята. 

Не знам защо, но този звук ме смрази до мозъка на костите ми. В миг просто усетих, че не мога да мръдна повече и се строполих на земята, борейки се за глътка въздух.

– Джаксън! ДЖАКСЪН! Ставай… – крещеше Анджела в учите ми, но аз не можех.

Просто не можех. Стоях като хипнотизиран, способен единствено да гледам към покритото с облаци и набраздено от мълнии небе. Сега там имаше две очи и бегло очертание на лице… чудовищно лице. Големите, жълти очи блестяха през пелената от облаци и ме пронизваха.

„Тя иска това.” – помислих си. – „да ме разсее и да потъна заедно с острова. Е, получава и се…”

Гласът, съскащ като вода върху нажежени въглени изпълваше всяко късче на съзнанието ми, парализирайки ме. Не можех да мръдна. И да исках просто не можех…

– МОЖЕ И ДА УНИЩОЖИ МОЯТА АРМИЯ И ДА ОМАЛОМОЩИ СИНА МИ… НО НЯМА ДА СЕ ИЗМЪКНЕШ ОТТУК ЖИВ! АЗ ЩЕ ВЪЗКРЪСНА, ЗА БОГОВЕТЕ И ХОРАТА ЩЕ Е ТВЪДЕ КЪСНО… А ТИ… ТИ ЩЕ УМРЕШ СЕГАААА!

Съзнанието ми беше мудно. Видах мълнията, която се спуска надолу като на забавен кадър, първо бях заслепен от блясъка и, а после усетих горещината…

„Не. Нямаше да се предам.”

Усетих как нечия ръка ме сграбчва и дърпа, за да се изправя. С огромно усилие на волята принудих краката ми да се поемат тежестта на тялото и точно на време – мълнията удари и земята за пореден път се разтърси. Ударната вълна ме отхвърли рязко встрани, от жегата се опърлих. Усетих как в левия ми крак отново пламва болка, но това нямаше значение. Изправих се препъвайки се и стиснах с благодарност ръката на Анджела. Двамата заедно побягнахме към вълните.  Зад нас Тиамат отново крещеше гневно. 

Островът се разпадаше. Късове земя се откъсваха и падаха в морето, където потъваха и хвърляха огромни водни пръски. 

До спасението ни оставах само десет мера… Девет… Осем… Пукнатините избълваха за пореден път струи отрова и кръв и ние скочихме, за да ги избегнем… Пет… един огромен скорпион се гърчеше на пясъка, докато се разпадаше… Четири… земята под краката ни се откъсна и пропадна, а аз издърпах Анджела отново на твърда повърхност… Три… Две… С трясък една от скалите пред нас експлодира, разчиствайки пътя… Едно.

Аз и Анджела си поехме дълбоко дъх и се хвърлихме в бурното море.

* * *

Вълните се разбиваха като разбеснели, навсякъде цареше пълен хаос. Във водата не беше по-добре отколкото на земята – към нас непрекъснато хвърчаха отломки или късчета от експлодирали чудовища. Пред очите ни островът се снишаваше и потъваше сред океана. „Атлантида ряпа да яде!” – помислих си. 

Размахвах ръце и крака, за да се задържам на повърхността, но ми беше много трудно. За жалост никога не съм бил добър плувец. 

Чух Анджела да изкрещява нещо от типа: „члджхйешсл!...” Предположих, че е имала предвид: „Потопи се!” – защото точно тогава към нас полетя ствола на едно не особено голямо дърво. 

Гмурнах се под водата, задържайки дъха си. Изчаках дървото да се издигне отново и борейки се с течението се хванах за неравностите по кората му. Анж последва примера ми. Видях я да шепне нещо и да драска с нокти по кората на дървото. Предположих, че се опитва да ни спаси, да ни телепортира или нещо такова. За пореден път съжалих, че нямам нужното магическо обучение – ако можех, бих и помогнал. Дали щеше да успее да пренесе и двама ни със заклинанието? „Богове, дано и е останала достатъчно сила…”

В този миг островът окончателно се разпадна, потъвайки във водовъртеж от скали и отломки. Тиамат пищеше. Не мога да не се призная, че се подсмихнах доволно при този звук. Водовъртежа ни повличаше. Само още няколко метра и за нас нямаше да има спасение…

И тогава светът пред мен се завъртя, превръщайки се в цветно размазано петно. Почувствах се, сякаш съм бил изстрелян с двеста километра в час, след като съм преял с buritos. Гадеше ми се както никога преди, имах чувството, че заради ускорението кожата ми ще се отлепи от лицето. Чудовищата може и да не се бяха справили, но това определено щеше да ме убие…

Движението спря. Чувствах, че все още съм във водата. Бях се вкопчил в дървото с всичката ми останала сила, така, че чак ръцете ме боляха. Чух свирка и викове, после шум от мотор. „Какво става? “– помислих си, но не ми пукаше особено. Усетих, как чифт силни, непознати ръце ме дърпат от парчето дърво, но продължих да го стискам. Беше ме страх да се пусна, беше ме страх да отворя очи…

– Хайде, спокойно, в безопасност сме. – чух до себе си прегракналия глас на Анджела.

Това ме успокои. На нея знаех, че мога да вярвам. Оставих се ръцете да ме отделят от дървото и изгубих съзнание.
