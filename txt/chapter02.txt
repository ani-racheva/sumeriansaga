<head>
<meta charset="utf–8">
<title>Втора глава: Срещам смахнатия си прапрапрапра–дядо</title>
</head>

След като ми причерня (или по–скоро призеленя), се събудих на някакво място, дори по–тъмно от катакомбите. Отне ми време докато осъзная къде се намирам. После си спомних: Мъжа с пилешкото тяло.

Огледах се. На трийсетина метра от мен блещукаше светлина, която за разлика от зеленикавото сияние, излъчвано от Човека–пиле, си беше просто светлина – без определен цвят или други особености. Можех да видя, или по–скоро да усетя, че помещението е направено от камък. Също така виждах, че от стените капе вода. Доста приятно местенце, нали?

Реших, че като стоя на едно място няма да постигна нищо, затова направих това, което всеки друг би направил на мое място – потърсих изход. След като бях влязъл, значи все трябваше да има начин и да изляза. Обиколих цялото място, придържайки се до стената. Това, което установих беше: а) помещението беше кръгло и б) нямаше изход. Бях чувал, че ако се изгубиш в гората, трябва да прегърнеш дърво и да чакаш да те намерят, но се съмнявах това да важи и за усойни подземни тунели. Погледнах нагоре – на десетина метра от мен имаше доста голям кръгъл отвор, което щеше да е чудесно, ако не беше захлупен с шахта. Нямаше изход. Въздъхнах. Дали пък не трябваше да опитам да открия източника на светлината?

„Стигат ми толкова привидения за един ден!” – казах си, но въпреки това тръгнах към средата на помещението. В самия му център имаше голям четириъгълен камък, а светлината се излъчваше от факла, поставена до него. „Гроб!” – установих с изненада. Взех факлата и я приближих до каменния саркофаг. Беше покрит със грубо нарисувани, но сложни рисунки, които смътно ми напомняха  за един от артефактите, по които майка ми работеше. Фризът изобразяваше някакво странно човече със странни дрехи и още по–странна брада, което прави най–различни неща: гледа как други, по–малки от него човечета строят нещо, което приличаше на стена. Как се разхожда из някаква гора (поне предполагах, че е гора, понеже „дърветата” приличаха на върхове на стрели) как дои някаква крава…

– Отдръпни се от там, момче! 

Толкова се стреснах, че изтървах факлата. И въпреки, че подът беше мокър, тя продължаваше да гори. Странно. Обърнах се за да потърся източника на гласа, но не го видях. Дали пък не ми се причуваше? Отново се зачудих за факлата – кислородът тук едва ли беше достатъчен за да гори вече толкова време… Което пък ме наведе на мисълта колко врем оставаше за мен самият. 

– Пламъкът и е осветен в храма на Ерашкигал в град Ур. Няма никога да изгасне…

Стори ми се, че в гласа му долавям някакъв копнеж. Озърнах се отново и този път го видях – беше призрак ( поне така предположих, понеже беше прозрачен) на млад, приблизително двадесет и осем годишен мъж, здрав, но строен, с осанка на войн. Беше облечен доста странно – с дълга, сложно избродирана дреха, носеше множество златни и нефритени украшения, косата му, която стигаше до раменете беше накъдрена на масури (не, не се шегувам), а на главата си носеше златна диадема, инкрустирана със скъпоценни камъни. И въпреки, че бе облечен като жена това изглежда му отиваше. Освен това беше красив – имаше съшия орлов нос като мъжа с птичето тяло, довел ме дотук, но очите му бяха строги, а веждите – не толкова гъсти. Брадата му беше къса и добре поддържана.   

– Вие сте този мъртвец, нали? – едва след като го казах, осъзнах колко глупаво звучи, но беше логично – носеше същите странни дрехи, (брадата обаче не съвпадаше) и освен това седеше  на саркофага. Вие какво бихте си помислили? 

Изражението му стана гневно, след това раздразнено, а накрая тъжно.

– Да, аз съм мъртвец…  – Каза той, но сякаш говореше по–скоро на себе си, от колкото на мен.

Изглеждаше, сякаш не иска съвсем да се съгласи с този факт.

– И, ъ… Как така сте тук? Имам предвид, че разговарям с вас и така нататък…

В очите му проблясна палаво пламъче.

–  А от къде знаеш, че ти не си при мен?

Зави ми се свят. Нима бях мъртъв? Не… Все още усещах болката от синините, нанесени от бандата на Злото куче. Или може би това беше моето наказание за вечността? Не ми се искаше и като призрак да приличам на пребито плашило, още по–малко да смърдя така, сякаш съм вървял през Ню Йоркската канализация.

– Значи и аз съм… 

– Не, не си! – отсече той – А сега, не се дръж като глупак, а се поклони на своя цар!

Що за глупости бяха това? До колкото знаех, Франция беше демокрация. Той обаче ме изгледа ме изгледа така страшно, че неволно изпълних заповедта. Как изобщо беше възможно да изглежда страшен в рокля? Той кимна одобрително, след което започна доста щателно да ме оглежда. Изражението му стана направо презрително.

– Нима ти си онзи, който трябва да върне славата на моя род? 

Земята под мен се разтресе. Чух някакъв глас, който шепнеше нещо ядосано.

Не знаех дали трябва да се обиждам, или не. По изражението ми той явно разбра, че си нямам и идея за какво говори.

– От кой клан си?

Продължавах да го гледам тъпо. Това явно го ядоса.

– В името на Богинята Майка, говори, момче! Аз, великият Гилгамеш, крал на Урук, Убиецът на Небесния Бик, Съдията на смъртта и пазител на човечеството ти заповядвам!

Да, определено беше луд. Но беше и страшен.

– Не знам за какво говорите. – изпелтечих. – Сър. – добавих несигурно.

Той сякаш не беше сигурен дали да се обиди или не. От кой ли век идваше? За първи път съжалявах, че не съм внимавал по История.

– Мм, аз нямам идея защо съм тук. И… дали изобщо съм тук. – заоправдавах се. – Ако съм нарушил вечния ви покой или нещо такова… 

– Приближи се! – заповяда ми чичкото с роклята. 

Колебливо направих няколко крачки към него. Не бях сигурен, дали призрак може да те нарани и се надявах да не ми се наложи да разбирам. Той протегна ръката си към мен и я постави на главата ми. След това зашепна нещо много бързо. Хващах отделни думи: пробуден, създател, воин… но си нямах идея какво става. Зачудих се дали просто да не махна ръката му, но за нещо, което не съществува тя се оказа доста тежка. (А може би проблемът беше просто, че тъй като я нямаше, не можех да я хвана.) Гласът му се извиси и вече не разбирах нито дума. Пред очите ми заиграха образи.

*Намирах се сред огромен разкош, в стая със стени от злато, на върха на стъпаловидна пирамида и наблюдавах града под мен, където хората с мъка мъкнеха каменни блокове към някакъв строеж… Те се спъваха и падаха и някои от тях не ставаха повече…* После картината рязко се промени, сякаш някой просто смени канала в главата ми. *Сега стоях пред масивна каменна порта, а зад мен се чуваше рева на някакво ужасяващо създание…* образът се размаза. Чувах от някъде гласът на типът с роклята, който продължаваше да крещи на неразбираемия си език, но виденията сякаш ме бяха лишили от всичките ми останали сетива. Можех просто да гледам онова, което ми се показваше, така че престанах да опитвам да се измъкна и изцяло потънах в тях. *Наблюдавах как всичко около мен гори, а аз съзерцавах пустошта, очаквайки нещо или някого… Към небето се издигна огромен ураган, придоби форма и се превърна в огромен бик… Хората пищяха а аз стоях и гледах как те умират, докато се мъчех да приближа чудовището… Писъци навсякъде около мен… Кръвта се пролива, сградите се рушат, хората бягат безредно, опитвайки се да се спасят…* образът отново се смени. *Отпуснал се безпомощно в ръцете ми, някакъв мъж умираше. Отне ми време да го разпозная без перата, но после се сетих, че това е човека–пиле, който ме доведе до тук. Не можех просто да гледам как животът го напуска, исках да направя нещо, за да му помогна, да го запазя жив…* 

Усетих, че се задъхвам, по тялото ми потече горещина. Гласът на типът с роклята се извиси още повече, което изглеждаше невъзможно, тъй като до преди малко той крещеше. Образите се засменяха твърде бързо, за да мога да ги следя. Видях за кратко огнена река, пещера, лицето на някакъв старец, безкрайна пустиня, планини… Кадърът се премести и сега стоях пред някакъв кладенец. Не като каменните конструкции с кофа и макара, като по филмите, а просто дупка в земята насред пустошта. Скочих в дупката и в следващия момент осъзнах, че седя на същото това място. Усойно каменно кръгло помещение. Разликата беше, че сега там беше много по–светло, тъй като отворът, който бях забелязал преди малко стоеше отворен. 

Гласът на мъжът с роклята спря за миг и вече беше тихо. След това прозвуча отново, този път някъде вътре в главата ми.

– Теб Джаксън Еванс, те очакват велики дела… Ти не си като другите хора, като простосмъртните. През всичките тези години чаках наследник, човек, който да върне славата на моя род. Ще спечелиш благоговението на боговете. Ти ще поведеш орденът към новата епоха, ще получиш властта, която по право е твоя като мой потомък. Носи името и кръвта ми с чест! Довърши подвигът ми! – сега отново викаше. – Направи онова, което аз не успях! Извърши делата, в които аз се провалих! В името на всемогъщия Мардук, признавам те за мой наследник!

Образите престанаха, но докато се опомня призракът се разпадна, създавайки ударна вълна, която ме запрати към дъното на помещението, където си ударих главата в стената. Останалото ми се губи.
