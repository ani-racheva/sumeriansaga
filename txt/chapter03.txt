<head>
<meta charset="utf–8">
<title>Трета глава: Как пребих една горила</title>
</head>

# Трета глава: Как пребих една горила
 
За пореден път се събудих там, където най–малко очаквах. В този случай това значеше стаята ми.

Изправих се с мъка – синините, причинени от Бандата на Злото куче и натъртванията, в резултат на непрекъснатото ми пропадане в подземни пропасти боляха ужасно. Сепнах се. Навън беше светло. Явно бях спал, колко… цяла нощ? Може би дори две? И как, за бога се бях озовал в леглото си? 

Може би всичко беше халюцинация, причинена от твърде многото удари в главата. Или пък някой от съучениците ми беше наркоман и бях сбъркал шкафчето, когато си вадех обяда… Така де, трябваше да има просто обяснение! Или поне предпочитах да е така, пред мисълта, че имам каквато и да е роднинска връзка с онзи откачен призрак. Но всъщност най–вероятно беше просто да полудявах.

Станах, за да погледна датата. Беше събота, десети април. Значи бях проспал само една нощ. Оставаше само въпросът с тайнсетвеното ми прибиране у дома. 

Сега няколко думи за стаята ми : Първо, тя има формата на съвсем правилен квадрат и е толкова малка, че може по–скоро да се нарече килер, от колкото стая. Второ, цялата и мебелировка се състои от легло, бюро и гардероб, от дъбово дърво. Стените и, които сигурно при идването на предишните наематели са били бели, сега бяха някъде между сивото и бледожълтото. И въпреки наличието на гардероб, предпочитах да държа нещата си в куфар. (Кой знае кога на мама щеше да и щукне пак да се местим?) Единственото „модерно” нещо беше лаптопът ми, който гордо се мъдреше сред цялата тази мизерия. Не е ли уютна?

Но обикновено поне не смърдеше така. Отне ми доста време, докато разбера, че миризмата на мухъл и трупове идва от мен. Нима безумията от предишната нощ наистина се бяха състояли? Прецених, че отговорът по–вероятно е да, най–вече, защото възможността да съм суманбулствал на някое гробище беше по–малка. Така че се преоблякох. За къпане засега не мислех, защото току що бях осъзнал нещо доста важно, а именно – не бях ял от близо осемнайсет часа и направо умирах от глад. В кухнята (която имаше далеч по–приличен вид от стаята ми) беше майка ми, и както се очакваше беше забила нос в лаптопа си. Сигурно пишеше статия за някой артефакт, или пък разглеждаше снимка на нещо, което трябваше да реставрира. Но като си знаех късмета, най–вероятно отново напускаше работа. 

Изобщо не ми обърна внимание. 

„Яно все пак работи” – помислих си. Когато имаше нов проект, обикновено ставаше като обсебена, докато не му върне блясъка. Не че има нещо лошо в това човек да обича работата си, напротив – това беше чудесно, но случаят на майка ми беше различен – тя я обожаваше. Едва ли щеше да издържи и седмица, без да се зарови в някоя книга за древната история или да започне да поправя хилядолетни грънци. Но вече бях свикнал да съм на заден план, така че и аз се престорих, че не я забелязвам и продължих към шкафа.

– Станал си. – отбеляза тя. Без „добро утро” или нещо такова. 

Не я винях. Изглеждаше така, сякаш беше прекарала нощта зяпайки екрана. Под красивите и лешникови очи имаше черни сенки, а тъмнокестенявата и коса приличаше на купа сено. Не беше за първи път да я виждам в това състояние – напоследък направо се беше вманиячила по някакъв проект за древен Шумер ( Шумар? Шумир?) Беше ми трудно да запомня. И въпреки това тя беше красива – със слаб загар, но не и бледа, с високи скули и царствено излъчване. (Което за жалост не бях наследил.) Очите ми бяха от нея – тъмно кафяви, почти черни. Коста беше на баща ми – черна и непокорна, какъвто бе и той. Той в момента работеше като мениджър на някаква рок група. Анджела сигурно би се заинтересувала, но за мен не беше от значение. Дори не помнех името. Всъщност, по характер не приличах на нито единия от двамата - не бях смел, не поемах излишни рискове като баща ми. Не бях и така всеотдаен на „хобитата“ си като майка ми. Понякога се чудех, дали наистина са ми родители.

Разсеяно се зарових из шкафа, търсейки нещо, годно за ядене. Овесени ядки? Не, благодаря! Точно сега една английска закуска би ми дошла добре. Винаги ми се беше струвало странно, че британците ядат боб, при това пържен, но яйцата  и наденичките определено бяха добра идея.

Мама вдигна поглед от лаптопа.

– Снощи бях до късно в музея, нищо не съм купила – извини се тя, в отговор на шумът, който предизвиквах – Добре ли си? – добави.

„Супер съм” – помислих си. „С болки навсякъде и осъден да ям овесени ядки. Просто чудесно!”

Намусен седнах на масата и с неприсъщ за мен апетит започнах да омитам ядките. 

Мама обаче продължаваше да ме гледа загрижено.

 – Миличък, сериозно, добре ли си? Изглеждаш ми блед.

 „Нищо странно” помислих си – винаги съм имал малко болнав вид. А  и как бих изглеждал след откачени преживявания (сънища) с призраци и съученици като Лорен? Погледнах я  – беше оставила проекта си настрана – явно наистина изглеждах зле.

 – Нищо ми няма – измърморих дъвчейки.  – Едни хулигани, ме биха в училище. Нищо особено – побързах да добавя. 

Последното, което исках беше майка ми да дойде да се оплаква на някой от учителите за „момченцето и”. Човек би си помислил, че след като отдаваше толкова време на работата си ме пренебрегва, но понякога майка ми ставаше направо фанатично загрижена. Но тя се беше върнала към работата си, значи всичко беше наред. Явно нямаше повод за притеснения, докато имаше стари камъни и съдини, по които да работи.

Закусихме в мълчание. В мълчание мина и целия уикенд. Опитвах се да се свържа с Анджела, но на телефона и се включваше гласова поща, а на имейлите ми нямаше отговор. Тя нямаше фейсбук. Смяташе, че след като е измислен от американците, значи има изцяло комерсиална цел, следователно тя не го одобряваше. Така преминаха почивните ми дни – майка ми работеше и не спеше, а аз също не спях, макар и по други причини. Не можех да си избия от главата думите на призрака. Дали пък наистина не бях негов „потомък”? Нямаше да е зле да попитам майка ми за родословното ни дърво. 

Спомних си, че типът с роклята спомена някакво име, с което се представи между потоците безсмислено плямпане. Реших да го проверя в Гугъл. Написах „Гилгамеш” и естествено, нищо не разбрах. Трябва да е бил някакъв митологичен герой, но поради лошите ми взаимоотношения с Историята беше същинско изпитание да го прочета. 

Но като цяло запомних, че е извършил пет или шест подвига, които съставят така наречения „Епос за Гилгамеш”. Бил е владетел на древният град Урак... Урик?... Така де, Урук. И бил голям тиранин. Очевидно картините, които той ми беше показал бяха от неговите собствени приключения. Освен това е имал някакъв приятел (слуга) Енкиду, замесен от глина и слюнка. (Не знам за вас, но аз не бих се влачил с безформено глинесто чудовище.) 

В неделя вечерта вече не вярвах, че изобщо нещо от откачените ми петъчни преживявания се е случило наистина, и все повече се чудех, дали наистина не съм  взел нечии наркотици. Но все пак нещо ме глозгаше отвътре… Познавах си въображението и знаех, че не бих могъл да си измисля болката, нито пък миризмата. Обещах си да не го споделям с никого. Предполагах, че ако го направя, ще свърша в усмирителна риза.

* * *

Сънищата ми от тези две нощи бих запазил за себе си, но все пак ще ви разкажа накратко: преследваше ме духът на Гилгамеш, който понякога имаше тяло на птица и гласът му звучеше като вик на Какаду, а друг път главата му беше на Дарт Вейдър и крещеше: „Аз съм баща ти!!!”– Ъ, да. Имам доста объркан ум. Често обаче тези объркани сънища отстъпваха място на образите, които призракът с роклята ми беше показал – картини на разруха, хаос и смърт…

Затова и се успах. Закъсняването определено имаше много положителни страни – щях да пропусна Историята и щях да се измъкна на Лорен. Всъщност последното не беше особено сигурно… Е, надявах се поне този път да не е избягал от час. 

Влязох в сградата с вчерашното усещане, че съм на снимачната площадка на нискобюджетен филм на ужасите. И тогава кошмарът стана реалност.( Ъ, не този с пилето и Дарт Вейдър.) 

Бандата на Зло куче точно отиваше към входа. Естествено, бях улучил точно трите минути, през които напускаха сградата. Умът ми направо крещеше: „Защо все на мен?!”

Този път можех да избягам, но все още не бях съвсем добре след петъчната ми „тренировка”. Затова просто стоях и мислено се молех да не ме забележат. Грозните им лица се разтегнаха в тъпи усмивки. Край. Бяха ме забелязали. „Дано само да не боли… много.” 

Алфа идиотът се изхили и каза:

– Ей, ЗАГУБЕНЯК!

Нова обида? Явно все пак имаше някакъв мозък в кухото пространство на главата му. 

– Айде да загряваме, момчета! – каза той, като бавно се приближаваше, изпуквайки пръстите си.

– Защо? Днес нямате тренировка! 

„Глупак! Защо изобщо ми беше да го казвам?!”– скарах си се сам на себе си. При Лорен правилото беше ясно – ако искаш да е максимално безболезнено се свиваш на пода и се молиш. Всяка дума ти струваше един допълнителен ритник. Значи току що си бях спечелил четири …

Енцо и Хюго ме изгледаха тъпо, докато идваха право към мен. А аз започнах бавно да отстъпвам. Все пак можех поне да опитам да избягам, още имах шанс… нали? Твърде късно осъзнах, че противното лице на Лорен е на по–малко от половин метър от мен. (Или по–скоро над мен? Зло куче е поне към метър и седемдесет.) Примижах и през клепачите си видях, как грамадния му юмрук се насочва към средата на лицето ми.  

Тогава нещо се промени. Незнайно защо не бях изплашен. Дори напротив – бях ядосан. „Нима щях да търпя тормоза на някаква френска горила? И не само неговия, ами и на всеки друг побойник, във всяка държава, където съм бил?” Сякаш някакъв механизъм се задейства в мен. Ръката ми се раздвижи сама и спря крушето, което Зло куче се готвеше да ми нанесе. Дори не предполагах, че имам достатъчно сила, за да го спра. А след това… и аз не знам. Свих дясната си ръка в юмрук и фраснах Лорен по носа. Ударът ми го отхвърли двайсет метра назад и той се удари в няколко шкафчета, а тежкото му тяло остави вдлъбнатини в редицата шкафчета.

В този миг внезапния изблик на гняв (и сила) ме напусна. Как го бях направил? Никога не мятах медицинската топката на повече от пет–шест метра, а Зло куче тежеше сигурно поне седемдесет килограма. Погледнах учудено ръцете си. За момента не изключвах възможността сред наркотиците ( на които съм попаднал случайно в петък) да е имало стероиди… Добре де, беше нелепо. Но нямах време да измисля по–добро обяснение – с периферното си зрение видях как Лорен се изправя, докато Енцо и Хюго гледаха тъпо в нищото. От носа му течеше кръв. Едновременно с това в главата ми имаше само една мисъл: „Бягай!”. Знаех, че ако ме хванат, този път няма да се размина с набутване в шкафчето. 

Така че побягнах. Спринтирайки по коридора подминах (или по–скоро блъснах) някаква облечена в черно фигура с крещящо червени кичури в косата. Сепнах се и се обърнах, за да видя как русото момче коленичи, за да събере разсипаните си учебници, докато бандата на Зло куче едва не я прегазва.

„Какво прави Анджела тук? И тя ли бягаше от час? Дали пък не смяташе пак да протестира?” 

Е, вече беше опитала веднъж, но тогава едва не я затвориха. Беше скочила на гърба на някакъв репортер и един питон и… Е, всичко приключи добре с помощта на родителите и. (А също и със солидната подкрепа на кредитната им карта.) Надявах се този път да не стане нещо такова. Стигаха ми толкова проблеми и едва ли щях да мога да я разтървавам с репортери и питони, докато по петите ми тичаха трима огромни идиоти. 

Но нямах време да спра и да я попитам какво прави, защото направо усещах миризливия дъх на Лорен във врата си. На нея изглежда и отне време да разбере, че жертвата на хулиганите отново бях аз.

– Какво… Джаксън, какво в името на Ейси Диси правиш? – изкрещя тя. (Ъ, да, тя ги боготвореше.)

Така продължих да бягам. Чувах ядосаните викове на Анж зад себе си, известяващи, че бандата на Зло куче я е съборила отново. Не можех да си позволя да спирам. Стигнех ли до метрото всичко щеше да се реши – или щях да избягам, или щяха да ме хванат и… (за последното просто не ми се мислеше.) Оставаха ми още четири пресечки… Три … Две… Една… Щях да успея, още само двайсет метра и… Успях! Като по чудо. Прехвърлих се над пропускателните пунктове и побягнах с всички сили. Стигнах до долу, избутвайки хората на ескалатора, а зад себе си чувах шума от хаоса, който бандата на Злото куче оставяше наоколо. Не можех да повярвам, че още имам сила да бягам, но адреналинът ме зареждаше по–добре и от пет кутийки „Монстър”. 

Стигнах до долу и едва не извиках от ужас, гняв и разочерование – влакът, който ми трябваше щеше да дойде след осем минути, а аз нямах и две! Със свистене се появи друг влак, в който аз се шмугнах – нямаше значение накъде отива, трябваше да избягам. Слязох на спирка „Chatlet”, след което взех верния влак и се прибрах. След като бях оцелял в метрото на Ню Йорк, то това на Париж беше нищо! 

Останал без дъх изкачих стълбите към апартамента и източен до последната си капка сила (а те не бяха много) се проснах на леглото. Лежах така пет минути, може би десет и чаках дишането ми да се възстанови. Вдишах. Издишах. Вдишах… Но все пак не си обяснявах, как… 

ДЗЪЪЪЪЪЪЪЪЪЪЪЪЪР! – На вратата се позвъни. 

Боже, дали пък не ме бяха проследили? Или пък знаеха къде живея? Най–добре щеше да е да си остана както съм. 

ДЗЪЪЪЪЪЪЪЪЪЪЪЪЪР! – второ позвъняване. А след това и трето. Трябваше да игнорирам шума, така щяха да ме оставят на мира, но любопитството ме глозгаше. Цял треперещ се приближих към врата, за да видя кой е. Погледнах през шпионката и едва не припаднах от облекчение. 

В коридора, до стълбите стоеше не друг, а Анджела!

