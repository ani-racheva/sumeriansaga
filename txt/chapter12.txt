<head>
<meta charset="utf-8">
<title>Дванадесета глава: Как се запознах с майка си</title>
</head>

# Дванадесета глава: Как се запознах с майка си

Намирахме се… ами, насред нищото. До където се простираше погледът ми се ширеше бяла пустош.

– Чао! – каза ми светлинния тип. Стори ми се, че ми прави знак „загубеняк” с ръка, но трудно можех да съм сигурен, тъй като той все още нямаше ясна форма. След това се изсмя и се стопи сред нищото.

Сигурно трябваше да съм доволен, че вече не е тук, за да ме дразни, но след това осъзнах, че под краката ми няма под. Трябваше да съм паднал, а от такава височина падането би било смъртоносно. Усетих, как се смъквам рязко с няколко сантиметра надолу и си наложих да се успокоя.

„ Само не мисли за стотиците хиляди километри пространство под теб…” – казах си, но това, честно казано не ме успокои. Не можех да си избия от главата представата, как за кой ли път днес пропадам и падам и…

– Ти дойде!

Гласът моментално ме извади от унеса. Защото го познавах по–добре от всеки друг звук на света. Това беше гласът на майка ми! 

Завъртях се на пети, очаквайки да зърна познатото лице, но останах изненадан. Жената, която беше проговорила, не беше майка ми.

Макар, че всъщност доста приличаше на нея – тъмна вълниста коса, прав нос и царствено излъчване, но с това приликите се изчерпваха. Кожата на жената пред мен беше няколко нюанса по–тъмна, a очите и имаха някакъв особен блясък. Нямам предвид, че изглеждаше луда, а че очите и наистина блестяха. Тя самата сякаш беше обгърната в плащ от златисто сияние. Беше облечена в роба от кожа, обърната с руното нагоре (Анджела ми беше разказала, че шумерите са се обличали така), по ръцете и блестяха златни гривни, но след пищната рокля на Гилгамеш и златно–черните одеяния на смъртта ми изглеждаше направо нормална. Тя протегна ръце – напълно нормален жест. Точно това би направила една майка, приканваща детето си да я прегърне… И тогава ми просветна.

– Вие… ти… си моята майка?

Предполагам, че тонът ми не беше особено подходящ. Днес бях преживял какво ли не – бях се сприятелил с Нингирсус, унищожих огромна птица, петдесетметрова змия, бях затворен в килия в подземното царство, където убих чумата с голи ръце… но нито едно от изброените неща не ме бе хванало толкова неподготвен. Вярно, бях доста шашнат, когато разбрах, че всъщност имам трима родители, но някак си се надявах, че всичко това е една голяма грешка. Какво да кажа, звучи откачено, нали? Осен това не очаквах да срещна божествената си майка… толкова скоро. А сега тя седеше пред мен.

Не знаех как да се държа, как трябва да реагирам. Дали беше уместно да кажа, че се радвам най–после да се запознаем? Или пък да се поклоня – все пак беше богиня и така нататък… Опитах се да накарам коленете си да се свият, но се бях вцепенил. А гърлото ми пак беше пресъхнало. Затова просто седях и я гледах среснато.

Тя ни най–малко не се смути от резервираното ми поведение. Просто свали ръцете си и ми се усмихна. За първи път виждах бог да се усмихва истински – Инана винаги ме гледаше арогантно и снисходително, понякога самодоволно. Намтар мислено ми пишеше некролог, а Ерашкигал сигурно си е представяла как умирам в мъки. А за светулката, докарала ме до тук  предполагах, че се усмихва искрено само на себе си.

Богинята направи няколко крачи към мен и ми махна с ръка, канейки ме да се приближа. Един диван се появи от нищото и тя се настани удобно в него. Насилих се да направя крачка. После втора. Толкова. Двама от 	четиримата богове, които срещнах днес се бяха опитали да ме убият – естествено беше да съм предпазлив.

– Аз съм Аруру, или още Намму, богинята създателка, както моя пратеник вероятно ти е казал. – обяви тя и ми се усмихна отново, този път окуражително. 

Изненадах се колко млада изглежда – с изключение на трапчинките, които се образуваха, когато се усмихваше и бръчиците от смях около очите, лицето и бе гладко, сякаш забравено от времето. Но умората се четеше в очите и. Давах и най–много трийсет, трийсет и пет човешки години. Е, пак не беше твърде млада, за да ми е майка. Забелязах, че тя умишлено започва от по–простата тема. Нямах намерението да усложнявам нещата с въпроси за роднинската ни връзка, затова просто я оставих да ми разкаже за себе си.

– За разлика от другите стари богове аз не съм могъща… Или поне по онзи начин по който хората очакват да е силен един бог. Единственото ми умение е да създавам, но смятам, че и то е достатъчно полезно. 

Тя разтвори ръката си и и там в миг се появи малка птичка. Тя се завъртя и хвръкна. В посоката, в която отлетя се появи малка фиданка, която започна да расте, докато не се превърна в огромен, величествен дъб. След това навсякъде около нас започна да никне трева, земята се покри с нежни цветчета, а от нищото изникна цяло ято различни пойни птици.

„Отново в градина.” – помислих си. След случилото се сутринта бях на път да немразя всичко, което напомняше за градина, било то и дори миниатюрна тревна площ. Но въпреки това седнах на канапето до Аруру. Миг по–късно вече седяхме на пейка, като онези, които слагат по парковете – така много повече си подхождаше с обстановката.

Цялата зеленина ме изнервяше, но не можех да не призная, че е много красива. Като някоя картина – всеки цвят беше в съвършения за употребата му нюанс, сенките падаха така, че да се създаде чувство за симетрия, светлината беше приятно приглушена от клоните на дървото зад нас. Богинята седеше и се наслаждаваше на творението си.

А аз… аз исках отговори. През изминалите няколко седмици си бях изготвил цял списък с неща, които искам да науча, ако срещна божествения си родител. Сега обаче не се сещах и за един от внимателно измислените ми въпроси. Стресът от преживяното ме връхлиташе с пълна сила и чувствах главата си куха. Реших, че едва ли отново ще събера смелост да проговоря, затова преминах направо към същинския въпрос.

– Защо съм тук? В смисъл, защо сте… си… ме заченала? (не бях сигурен дали да и говоря на „ти” или на „вие”.)

Знам, тъп въпрос. Хората се влюбват, првят си деца и така нататък. Но Аруру беше богиня и някакси ми беше трудно да мисля за нея като за „човек”. Зачудих се какво ли е намерила в баща ми. Сигурно като млад е бил привлекателен – мечтател, бунтар… повечето момичета си падат по такъв тип мъже. Но чак богиня…  Още повече, че с раждането ми беше нарушила споразумението на боговете да нямат деца от простосмъртни. Сигурно е имало някоя по-добра причина от „невъзможната” любов… Или поне си мислех, че е така. 

– Това е… сложно. – каза Аруру. 

Не ми харесваше, че започва да увърта. Но вече бях задал въпроса си и исках да знам отговора, дори и само от инат. Най–сетне се реших да я погледна в очите – настоятелно, така че да разбере посланието и без думи. Беше длъжна да ми каже и аз нямаше да си тръгна, докато не ми отговори. 

Богинята въздъхна и продължи.

– Знаехме, че ще дойде време, когато отново ще се нуждаем от такъв като теб. В теб има както божествена, така и човешка кръв. Ти свързваш тези два свята, които вече от много дълго са разделени. Отново ще настъпи време, когато ще имаме нужда от хората. Не че не харесвам баща ти, но ти не питаш за това, нали?

Гледах я изненадано. Боговете да имат нужда от хората? До колкото знаех, човешката раса е била създадена единствено с целта да служим на боговете и по цял ден да им казваме колко са велики. Не можех да си представя, че може да имат нужда от нас за каквото и да било. 

Аруру сякаш прочете мислите ми:

–  Вярно е, боговете са могъщи. Но най–големия ни недостатък е, че заедно с мощта, дойде и гордостта ни. Без хората и тяхната вяра ние сме слаби. Аз самата бях твърдо против, когато господаря Мардук заповяда да се отцепим от вас…

В гласа и се долавяше някаква тъга. Звучеше точно като майка, принудена да живее разделена от детето си. Спомних си, че според мита именно тя беше създала хората от глина и кръвта на победената богиня на хаоса. Така погледнато излизаше, че тя е майка не само на мен, а и на цялото човечество. 

– Сега хората не вярват в нас, някои са ни забравили изцяло, а нашата сила чезне от ден на ден. 

Вдигнах поглед към градината около нас – не изглеждаше Аруру да е загубила способностите си. Но като се вгледах по–внимателно забелязах някои неща, които преди ми бяха убягнали – клоните на един от храстите бяха окапали, кората на дъба беше започнала да загнива, а цветовете на птиците бяха твърде бледи. Всъщност цялото място беше твърде бледо, за да е реално.

– Орденът ни обърна гръб. Някога те ни почитаха и ни се отдаваха с живота си, но сега ни правят жертвоприношения твърде рядко, а ритуали, за да се свържат с нас, не са извършвали от поне век. 

Леле, каква загуба! Не можех да си представя да съм разстроен, задето не колят телета в моя чест, или защото някой не иска да споделяме едно тяло. Но за един бог сигурно беше странно. 

– Но войната е все по–близо. Врагът ни се надига и събира армия от чудовища, но… не само. Между нас отново има разногласия, а някои от по–старите богове се отцепиха, отношенията се изострят, младите богове започнаха да изчезват. Точно както преди…  – продължи тя.

Исках да я попитам за какво говори. Още не бях напълно наясно с шумерските митове и нямах идея защо между боговете би могла да възникне война – очаквах, че единствените, които боговете изтребват сме ние, човеците – жалките същества, принудени да им се подчиняват. Но Аруру се отнасяше към хората по съвсем различен начин – дали защото и бях син, или поради друга причина, но ми беше лесно да повярвам, че е на страната на човечеството.

– И… кога беше това „преди”?

– Преди много дълго време, когато света беше млад. – гласът и прозвуча някак далечен. –  Тиамат , майката на света, океана на хаоса… Тя накара боговете да се обърнат един срещу друг, старите се нахвърляха върху младите, неопитни все още божества. Но тогава всички ние бяхме все още могъщи и черпехме сили от самата вселена. ПОбедихме я и я унищожихме, както мислехме – завинаги. Но със създаването на човека ние се обвързахме с вашата вяра. Сега сме по–слаби и уязвими от всякога, а гневът на Тиамат отново се пробужда.

– О. – казах. 

Сега всичко си идваше на мястото – като например, защо пропаднахме в подземното царство - тогава бях чул Тиамат, тя беше разцепила земята, така че да попаднем в земите на смъртта. Или защо Ерашкигал ни затвори. Тя беше смъртта, логично беше да е жестока, но тя искаше да ни измъчва и да ни убие, което си беше странно, при положение, че семейството ми поддържаше култа към нея. Спомена, че ще получи повече власт… Че нейната „водачка” ще ни накара да си платим. А след това отхвърли благословията си от ордена. Пъзелът бавно започваше да се нарежда в главата ми. 

Боговете възнамеряваха да се унищожат взаимно. Това не би трябвало да засяга хората, но предположих, че междуособна война на небето не би ни подминала. Представих си, как природата пощурява, докато боговете се сражават и всеки използва уменията си, за да сее хаос. И това не беше красива гледка. 

Изведнъж мястото ми се стори много студено. Потреперих. Вече бях видял, каква разруха и болка можеха да сътворят две чудовища, които според Инана бяха „низши”… В такъв случай на какво ли бяха способни боговете? 

Не, не исках да знам. Отхвърлих тези мисли от главата си и си наложих да се съсредоточа върху градината, но тя само връщаше образа на птицата, изпепеляваща всичко наред… Огънят, поглъщащ дървото… Писъците… Кръвта… 

Усетих тежестта на нечия ръка на рамото си и това ме върна в реалността. Аруру, майка ми, леко ме стискаше за рамото. Подуших изгоряло, а малко след това почувствах болката. 

„Обувката ми гори!” – изпищях и заподскачах, опитвайки се да потуша пламъците. Естествено, бях забравил за панталона… който падна още след първия подскок и богинята беше принудена да види чифт цветни боксерки. Изчервих се от срам и седнах обратно на пейката. Обувката ми продължи да пуши а косата ми сигурно приличаше на птиче гнездо. Ето как ме виждаше божествената ми „майка” на първата ни среща.

За мое щастие обаче, Аруру се разсмя. Не беше нещо от типа: „Леле, колко си тъп! Не си достоен да си ми син!”, а по–скоро, сякаш бях прохождащо дете, паднало, докато се опитва да направи първите си сигурни крачки.

– Та, на въпроса ти, „защо съм те заченала”, както се изрази… Имаме нужда от някой, който да може да върне вярата на хората в нас. Не се залъгвам с илюзии, че ще ни почитат както някога. Но ни е необходима помощта на Ордена, а само човек би могъл да ни я осигури. Но дори и да имахме достатъчно войни, един боец може да убива, но не и да създава. Тиамат и воиската и черпят силите си от хаоса. Имаме нужда от могъщ творец, от създател. И ти си точно такъв. Предполагам, че вече сам си видял колко лесно можеш да реализираш онова, което си представяш. 

Кимнах. Горящата ми обувка преди малко, клетката, която създадох за Анзуда… Предполагам, тук е мястото, където трябва да опиша ранни детски спомени, как съм вършил необясними неща. Истината е, че сега не се сещах за такива. Е, имаше подобни случаи, но те бяха по-скоро случайности: развързани връзки на някое по–голямо хлапе, което ме беше било, за да падне по лице в някоя кална локва, въпреки че тогава не бе валяло… или пък как учителката по математика „случайно” си счупи крака, без да може да ме изпита за срока… Но никога не съм опитвал да предизвиквам такива неща. Като по-малък много обичах да рисувам – беше толкова лесно – просто трябваше да си представя онова, което искам да се появи на листа, и то изникваше върху хартията. Но за разлика от всеки норамален родител, майка ми не ме подтикваше да развивам „таланта” си, а точно обратното – забрани ми всякакви занимания, свързани с изкуство. Дали и тогава се е опитвала просто да ме предпази?

Не мога да не си призная, че и се съредх малко за това. По преницип, преди „пробуждането” или вричането във вярност на някой бог, магьосникът не би трябвало да проявява особени способности, но аз бях наполовина божество. Очакваше се, че още от ранна възраст ще съм необичайно силен или нещо такова. За сравнение: на десет Гилгамеш е бил в състояние да пребие и най-мусколестия и здрав мъжага. Анджела предполагаше, че майка ми има пръст в това. Тя е била направила невероятно мощна защитна магия, за да не могат от Ордена да ни открият, бяхме се местили периодично, без да се задържаме за дълго на едно място, беше ме възпирала да се занимавам с каквато и да е извънкласна дейност, при която можех да покажа по-„специални” умения… Но поне според мен това бе прекалено. Не можех да повярвам, че е криела нещо толкова невероятно от мен цели дванайсет години. Е, вярно, светът на боговете беше опасен, но точно сега бях твърде ядосан, за да се сетя за тази подробност. Анджела беше казала, че мога да бъда могъщ, че мога да се докажа… но аз нямах нужната подготовка. Точно сега, идеята на майка ми да ме защити ми се виждаше егоистична и глупава – ако ме беше обучила, а тя е могла да го направи, днес щях да се справя много по-лесно с опасностите…

„Но от друга страна, тогава и опасностите щяха да бъдат повече” - обади се досадното, но вечно право гласче в главата ми. Едва няколко дни, след като бях разбрал, че съм полубог, „подвизите” направо заваляха. Може би все пак беше добре, че не ми се е налагало да се справям с подобни неща преди. Може би не беше напълно справедливо, но беше праилно. Въздъхнах.

С това се изчерпваше ядът ми срещу едната ми майка.

– Но ти изобщо не се появи през тези дванайсет години! – отново се бях изправил на крака. Дори не се усетих, че съм повишил глас, просто емоциите ми бяха станали твърде много.

– Да, така е. - кимна Аруру. 

– Но… можеше да ми кажеш, нали? Защо всички сте крили от мен, че съм по-… „специален”? През цялото това време аз си мислех, че съм никой, просто един мухльо, а сега всички очакват от мен да върша геройства…

Бях отчаян, разстроен и гневен едновременно. Съвсем бях забравил, че се намирам пред богиня, идеше ми да се затръшкам като малко дете.

– Целях да те предпазя. – отговори просто тя. 

– О, да чудесно се справи! А защо не опита да ме предпазиш и днес? Двнайсет години не си си мръднала пръста, нито дори днес, когато на няколко пъти щях да умра!

Вече направо крещях.

– Можеше да ми помогнеш поне веднъж… да ми дадеш някакъв знак, да направиш *нещо*!

Несъзнателно бях свил ръце в юмруци, които трепереха. Същевременно бях забил поглед в краката си. Просто не можех да събера смелост да погледна богинята в очите – осъзнавах, че се държа като хлапе и ме беше страх, как ще реагира тя. Дали щеше да е разочарована? Но аз просто трябваше да кажа тези неща, нямаше да издържа ако ги задържах в себе си. Съзнаването, че през цялото време е имало някой горе, който е можел да смекчи трудностите, да направи живота ми по-хубав, а той дори не е опитал… повярвайте ми, на мое място и вие щяхте да сте ядосани.

– Ако ти бях помогнала, щях да те разкрия. Останалите богове не са по-благосколонни към теб, отколкото жреците от Ордена. Ако знаеха, че изобщо съществуваш, едва ли би оцелял да говориш с мен сега. За всички тях би било по-лесно да те отстранят, докато си още бебе. Трябваше да изчам, докато си достатъчно голям, за да можеш да се справиш.

– Но защо всички толкова много искат да ме убият?! Какъв е смисълът? Аз съм още дете и…

Гласът ми секна. Не исках да го изричам. Не исках да призная, че не съм достатъчно добър, че не съм достатъчно могъщ, колкото се очакваше да е един полубог. Страхувах се, че ако изрека думите на глас, те ще станат истина. Очите ми засмъдяха. Примигах бързо – бях се унижил достатъчно, само това оставяше – да ревна. 

– Не си слаб. – възрази Аруру. 

За пореден път се зачудих, дали не ми чете мислите.

– Днес ти се доказа. Може и да не ти се вярва, но всъщност ти дори надмина очакванията ми. Ако зависеше от мен, нямаше да разбереш на дванайсет. Все още си млад, а да си полубог е тежко бреме… Но времето не е на наша страна.

– Ами тогава защо не го улекоти? Защо не прати, знам ли, някоя вълшебна къртечница, когато се бихме с онази змия? 

В гласа ми все още ясно се долавяше раздразнение. На пук на това, богинята звучеше напълно спокойно. Осъзнах, че тя всъщност ме е похвалила, но бях твърде гневен, за да обърна внимание. 

Аруру се засмя.

– Знаеш ли, това е интересна идея. Вълшебна къртечница… да, трябва да призная, не ми беше хрумвало. 

Тя ми се усмихна, и очите и сякаш заблестяха. По напълно норамлен, човешки начин, както когато си наистина щастлив. Как можеше да е толкова радостна, когато на мен всичко ми вреше и кипеше? Да не би да ми се подиграваше? Тя отново придоби сериозен вид:

– Скъпи, мисля, че сам разбираш, защо не ти помогнах. 

Не разбирах.

– Обикновено оставям децата си да се справят сами. – тя повдигна рамене и се усмихна, сякаш обясняваше всеизвестен факт. 

Отне ми известно време, докато осъзня, че под „децата си” тя има предвид другите човеци. Но това не беше правилно – хората се избиваха във войни, унищожаваха животински видове, разрушаваха екосистеми… боговете можеха да оправят всичко това само с едно махване на ръката!

–  Но… защо? Защо не ни помагаш? Ти би могла да излекуваш планетата, да ни извоюваш световен мир… Защо?

Отново седнах до Аруру на пейката. Гневът ми се беше изпарил така внезапно, както и се беше появил. Сега бях просто измурен и любопитен.

– Радвеам се, че имаш такова високо мнение за способностите ми, - каза Аруру. Отново се усмихваше. – но аз не съм всемогъща. Не мога да поправя щетите, нанесени на природата, нито да ви извоювам мир. Това можете да направите само вие. А и, забелязала съм, че вие хората сте много по-доволни, когато сте свършили работата си сами. 

Е, така беше. Не мога да не си призная, че като си помислех за приключението ми, се изпълвах с гордост. 

– И както вече казах, аз не съм всемогъща. Нито пък другите богове. Вече не. След като не можем да опазим мира помежду си, какво остава за този на хората. - усмивката и беше тъжна. – ти си по-важен, отколкото си мислиш, Джаксън. Ти може да си нашето спасение. Можеш да спасиш боговете…

Не знам, сигурно е тябвало да се почувствам горд, че богинята вярва в мен. Вместо това гневът и страхът се върнаха с нова сила. 

Не бях доволен. Излизаше, че аз съм просто един инструмент за спасяването на боговете. Просто оръжие в техните ръце. Дали Аруру изобщо ме обичаше? Или поне ме харесваше? Дали изобщо и пукаше какво ще стане с мен след като изпълнех задачата си? Уж беше загрижена, но пре-спокойно можеше да играе. Все пак не ми се виждаше редно, че не бях получил никаква помощ или подкрепа от нея досега.

Мислите забръмчаха в главата ми, заплашвайки да ме задушат. Отхвърлих ги настрана и се съсредоточих върху проблем номер I - а иманно, задачата.

– Значи… трябва да накарам магьосниците от Ордена да ви помогнат, хората да започнат отново да почитат боговете и да победя върховната богиня на хаоса, за да спася света? 

„Нищо работа! Спасявам света за закуска – дайте чудовищата насам!”  

– В общи линии е това. – отговори Аруру.

Зави ми се свят. Тя наистина очакваше от мен да направя всичко това. Нали уж ми беше майка? Трябваше да е наясно, че не съм способен на това. Аз бях хлапе, което побойниците тормозеха всеки ден, случвало ми се беше да ме пребие момиче, а най–високата оценка, която някога бях получил, беше петица. Бях бъзло… е може би не бъзльо, но не бях храбър – мимолетните ми прояви на смелост, които днес се бяха проявили не траеха повече от няколко минути. „Но ако майка ми ме беше обучила и подготвила, можеше да не е така” – обади се гласчето в главата ми. Почуствах раздразнение, но вече бях изцеден и нямах сили за поредния гневен изблик. „И все пак, нима тя наистина очаква от мен да спася света?”

Богинята забеляза колебанието ми. 

– Аз вярвам, че можеш. – каза тя. – Но това не е достатъчно. За да успееш, трябва и ти да повярваш.

Мъдро. Подходящо да го напишеш на поздравителна картичка, или да направиш лиогава поп песен на тази тема. Но пак не ми помагаше особено. После се сетих за още един проблем. 

– Ерашкигал каза, че оттегля благословията си от Ордена… Това значи ли, че жреците и ще изгубят способностите си? – в това число слагах и себе си, макар и да не бях точно жрец, а също и мама. Излизаше, че тя ме е защитавала през целия ми живот – дори и методът и да не ми доб=падаше, това бе неоспорим факт – и не можех да си я представя като обикновена, беззащитна простосмъртна.

– Боя се, че да. Но не се тревожи за майка си. – добави. – Отстъпниците не влизат в това число. Тя ве1е не почита Ерашкигал, а мен. 

Не знаех, какво значи отстъпник, но това че мама е в безопасност ме успокои. Чст от мен просължаваше да и е ядосана, но не исках тя да пострада.

Аруру не беше свършила с изявленията. За първи път от началото на разговора ни, усмивакта напълно се изтри от лицето и. 

- Ерашкигал ще е само първата от много. Точно затова е толкова важно да убедиш Ордена да възстановят култовете, преди твърде много богове да са преминали на страната на Тиамат. Все още имаме време, преди тя да се е преродила отново, но трябва да действаме бързо, докато още спи…

– И какво ще стане, като се събуди? – попитах. Предчувствах, че едва ли ще е нещо хубаво.

– Земята, по която ходят хората е създадена от нейния труп. Да се събуди значи едно наистина голямо, както предполагам днените деца биха се изразили, „ Бум!”. – и тя направи жест с ръце, сякаш имитира експлозия. – Не бива да позволяваш да се случва. Убеди жреците да възстановят жертвеноприношенията. Това може да умилостиви някои божества… и да значи повече богове на страната на хората.

Замислих се. Колко просто зучеше „да ги убедя”. Но Анджела ми беше казала, че много от магьосниците направо мразят боговете и продължават да ги почитат в някаква степен, само за да могат да използваат силатта им. А Аруру искаше те отново изцяло да се посветят в служба на някое божество. Съмняваше ме да стане. По-вероятно беше да настъпи краят на света.

Богинята протегна ръка, за да докосне една птичка. Тя се разпадна на прах. Всъщност, цялото място се разпадаше.

– Времето ни за разговор изтече. – обяви тя и ми се усмихна. Щях да запазя спомена за тази усмивка – топла и, да, майчинска. – Радвам се, че те видях, момчето ми. И помни, аз винаги ще съм до теб. Можеш да разчиташ на моята подкрепа, дори и да е само морална от време на време.

„Е, пак е по-добре от нищо.” – помислих си и неволно се усмихнах.  

Докато Аруру казваше това, мястото се разпадна окончателно. Но този път не бях уплашен от факта, че под мен няма нищо. Оставих се да падна и се отпуснах в прегръдките на съня.
