<head>
<meta charset="utf-8">
<title>Осма глава: … И за змията!</title>
</head>

Събудих се с чувството, че ме е блъснала кола, която след това е експлодирала. (Което не беше много далеч от истината.) Освен това сякаш земята се тресеше… Щом погледът ми най–после фокусира, видях Анджела, седнала насред голяма зала, направена изцяло от дърво да ме разтърсва.

– Ааа… – изстенах. 

Главата ми туптеше и ми беше трудно да се съсредоточа. После си спомних. За птицата и всичко останало. Паниката ми вдъхна нова сила и скочих на крака. Миг след това осъзнах, че това не е било особено добра идея – отново ми се зави свят и сигурно щях пак да припадна, ако не беше шамарът, който Анджела ми зашлеви.

– Ау!!! – почти извиках, но Анджела ми направи знак да мълча. Нямаше да е особено добра идея да дразним змията. После една крушка в главата ми светна предупредително: Колко ли време бях спал? 

– Аз… Колко време бях… – беше ми трудно да говоря – чувствах гърлото си сухо и излезлият звук звучеше по–скоро като нечленоразделно гъргорене, от колкото като нормален глас, но Анж изглежда ме разбра.

– Петнайсет минути – отговори. – Добре ли си? – изглеждаше наистина разтревожена. Това беше глупаво – тя трябваше да се тревожи за себе си, не за мен!

– Жив съм – подходящо изложение на ситуацията, нали? Намръщих се. – Как е кракът ти?

– Като нов! Е, не точно. Не съм особено добра в лечението, но мисля, че се справих. Следващите няколко часа ще вървя без проблем.

– А след това…

– Ще трябва да потърсим болница.

Изправих се отново, този път по–бавно. 

– Ти как… направи това? – попита ме Анджела. – Сещаш се, с птицата и така нататък…

– Не знам. – наистина не знаех. 

Сега като се замислех, никога не бях учил тези символи. А и заклинанието беше много сложно… поне в такъв мащаб. Спомних си какво ми беше казала Анджела – че един магьосник е толкова силен, колкото е силен духът му. Е, явно притежавах по–силен дух, от колкото си мислех. Или може би несъзнателно се бях свързал с някой бог? Или пък…

Остър съсък ме изтръгна от мислите ми. Не биваше да забравяме, че още сме в опасност. Змията отвън може и да не бълваше огън, но за сметка на това беше огромна. Трябваше бързо да съставим план как с останалите ни сили да я победим. Като цяло не измисляхме нищо свястно – или ни трябваше някакъв по–специален материал, или пък се налагаше да сме във върховата си форма, за да го изпълним. Но единственото, с което разполагахме беше неограничено количество дърво, а и двамата вече бяхме изтощени. Анджела беше споменала, че Гилгамеш вече веднъж ги е побеждавал… Как ли го беше направил той? Веднага отхвърлих мисълта, че ние можем да повторим подвига му, дори и да знаехме какъв е бил той, а ние не знаехме. Трябваше да мислим по–просто, все щеше да има нещо в мита, което да ни помогне… 

– Той не беше ли направил нещо от клоните на дървото? – попитах.

– Да – барабан и барабанни палки, но чак след като победил и двете чудовища.

След като бях успял да създам такава голяма клетка, колко трудно щеше да е да го повторя в по–малки размери?

Взех две малки пръчки, паднали от клоните горе и както държах по една в двете си ръце, затворих очи и си представих, как дървото става гладко и се оформя. Оказа се по–трудно, а тъй като вече бях изхабил доста голямо количество мана и доста по–изморително от очакваното. Но в крайна сметка палките бяха готови. Откъснах парче от кората на дървото. (Знам, че е свещено и така нататък, но случаят беше краен.) Трябваше ми само нещо, което да опъна отгоре. Знаех, че най–добре ще се получи с щавена и загладена агнешка кожа, но наоколо не виждах такава, затова си свалих тениската. Нямам кой знае какви плочки… Добре де, нямам никакви плочки, така че не го направих с цел да изкарвам на показ плът. Концентрирах се отново и сякаш след цяла вечност бях въоръжен с барабан и чифт палки. Молех се идеята ми да е добра и да не е било излишно разхищаване на мана. Споделих плана си с Анджела. След като бях изпепелил четириметрова птица, тя сякаш ми имаше по–голямо доверие. 

Използвайки естествените издатини в ствола на дървото като стълба се изкачихме до най–близката дупка и се прехвърлихме отново на твърдата обгорена пръст около дървото. 

Огромното тяло на змията се увиваше в хлабав кръг около нас и ствола на Хулулу. Целта беше да стигнем до главата – вероятно там беше по–слабо защитена от люспи, но за тази цел щеше да се наложи или да я преместим, или да я принудим да го направи сама. Ето тук се появяваше ползата от барабана и палките. Единият от нас (аз) трябваше да и отвлече вниманието, докато другия открие ахилесовата пета на змията и одари там. С други думи, идеята ни беше проста, но с твърде много променливи – звукът на барабана можеше да не е достатъчно силен, можеше да  не открием слабото място на змията, преди да се е приближила прекалено, можеше… 

„Не бива да миля какво може да стане” – напомних си. „Трябва да мисля за това какво искам да стане” – вече веднъж ми беше помогнало, току виж и сега съм имал късмет. 

Вдишах. Ако успеехме да я прободем в очите, или да я нараним от вътрешната страна на челюстта… Имаше поне малък шанс да я убием. Като наблягам на „малък”. Издишах. 

Сега или никога. Задумках с барабана, очаквайки змията да се обърне към мен – за тази цел трябваше да премести тялото си и след като го направеше, Анджела щеше да я заобиколи, за да атакува. 

Но нито единия от нас не можеше да предвиди реакцията на змията. Тя се замята и заусуква, сякаш звукът и причиняваше невероятна болка. Резките и движения не даваха на Анж възможност да се промъкне покрай нея. Спрях, за да и дам възможност да действа. С неочаквана за толкова голямо същество бързина змията обърна огромната си глава към мен и изсъска. Приличаше на кралска кобра, но беше десетки, даже стотици пъти по-голяма. Преди да е успяла да се приближи достатъчно, за да ме ухапе забарабаних отново и агонията се повтори. Защо ли?

Спрях. Съсък. Започнах отново. Болка (за змията). Странно. Чак тогава забелязах слабото сияние, излъчвано от барабана и с радост установих, че не се дължи на тениската ми – вече бях започнал да се тревожа, че съм се заразил с радиоактивност. И тогава ми светна – дървото беше вълшебно, естествено беше да има някакви специални сили. И този път те бяха в моя полза.

Заудрях барабана, както никога преди. След като лекото бумтене и причиняваше такава агония, какво щеше да се случи, ако натиснех малко повече? И тогава змията застина, сякаш беше попаднала в транс. Това даде възможност на Анджела – тя се стрелна покрай огромното туловище на чудовището и затърси с очи къде да удари. Ръцете ми се схванах от непрекъснатите удари, но не можех да си позволя да спра. „Явно барабанът действа като флейтите, с които индийците дресират змиите си.” – заключих. Чувствах как огромните жълти очи на змията за впити в мен и само чакат звука да престане, за да нападнат…

И тогава Анджела го немери – малък отвор в сухата люспеста броня на змията, точно от задната страна на главата и. Тя ми го посочи и с жестове ми показа, че трябва да стигне до там. Дали пък не можех да принудя змията да се наведе? Опитах с нещо по–бързо. Вече не си чувствах китките, но това нямаше значение. Първоначално змията не реагира. След това се заизвива, докато не застана в положението, необходимо на Анджела, за да достигне мястото. „Чудесно” – помислих си. И това беше фаталната ми грешка. 

Разконцентрирах се само за момент, но той беше достатъчен на змията, за да си възвърне контрола. Тя се замята, очевидно опитвайки се да свали Анж от гърба си, но не успя. Същевременно се спусна към мен. Големите и жълти зъби блестяха в изумрудено зелено на слънцето. „Явно все пак е отровна.” – успях да си помисля, преди да ме ухапе. Зъбите и се впиха в ръката ми и същевременно с това змията отново вдигна главата си, принуждавайки ме сам да забия зъба по-надълбоко в раната, докато се държа за него, за да не падна. Опитах се да се измъкна, но единственото, което постигнах беше, че зъбът се заби още по–дълбоко в раната. Вече чувствах, как острия връх дращи костта ми. Със сетни сили натиснах и откъснах зъба то венеца на чудовището. То засъска в агонизирайки и ме отхвърли така, че паднах върху един обгорял храст. 

Бях жив, но болката ме остави без дъх, а вече усещах как отровата парализира тялото ми… За колко ли време щях да умра? Ден? Час? Десет минути? Още сега… Спомних си как веднъж учителят по биология ни беше казал, че отровата от само едно ухапване на кралската кобра може да убие десет души… Усетих как започвам да треперя неудържимо. Писъкът на Анджела ме откъсна от унеса. И за пореден път днес ми хрумна една много откачена идея. Но можеше и да се получи… Това поне го бях виждал как става.

Изтръгнах зъба от раната и за момент не можех да мисля друго освен: „АААААААААААААААА!”

След като болката премина, дойде ред на изтръпването, което плъзна по цялата ми ръка само за няколко секунди. Огледах зъба – по него все още блестеше от зеленикавата отрова на змията… Хвърлих острието към Анджела, която като по чудо все още се държеше на гърба на мятащата се змия надявайки се тя да го хване. И тя го улови! Явно боговете бяха на наша страна! (Като изключим факта, че в момента умирах, де.) 

Анджела вдигна зъба и за момент блясъкът му беше непоносим. След това с едно рязко движение тя го заби в оголения врат на чудовището. 

Стоях на тревата и със замъгленото си под въздействието на отровата зрение гледах как змията се разпада на прах. Кой да предположи, че от „Хари Потър” може да има такава полза?

Земята под мен потрепери. Чух нечий недоволен вик. Явно подземният свят ме приветстваше… Дали пък Ерашкигал, владетелката на мъртвите нямаше да ме пусне? Все пак бяхме сродени – нали майка ми беше от нейния клан и така нататък…

После осъзнах, че земята под мен наистина трепери и също като змията започваше да се разпада. Умът ми пищеше: “В какво сбъркахме?” Нима сега умирах напразно? 

Пръстта под мен се срути и аз започнах да падам… и падам… и падам в нищото, зейнало под мен.
