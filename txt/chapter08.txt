<head>
<meta charset="utf-8">
<title>Осма глава: … И за змията!</title>
</head>

# Осма глава: … И за змията!

Дори и в безсъзнание не бях спокоен. 

В "съня" си се намирах на някакво място дълбоко под водата. Тъй като сънувах, естествено не изпитвах затруднение да дишам и налягането изобщо не ми влияеше. Единственият признак, че изобщо съм във вода беше светлината, която се пречупваше по необикновен начин. Но след това започнах да се спускам още по-дълбоко и светлината избледня. Сякаш пропадах в бездна, право към морските дълбини. Падах безкрайно… и колкото по-надълбоко отивах, толкова по-ясно го чувах. Смях - зъл и чудовищен, който сякаш ме дърпаше като огромен магнит към себе си. А аз падах и падах и падах, без да мога да спра…

Смрачи се, а аз имах чувството, че съм вътре в някоя от онези полусфери, в които като ги разтръскаш падат цветни прашинки. (Май се наричаха преспапиета.) Земетресение ли имаше? Смехът продължаваше да изпълва пространството около мен, с всеки миг той сякаш ставаше по-силен, докато се приближавах към източника му. Ставаше все по-тъмно и се зачудих, дали не услепявам. Имах чувството, че шумът ме задушава, не ми достигаше въздух, картината се размаза… още само няколко секунди и съществото, което се смееше щеше да ме докопа… Почувствах, как две ръце ме сграбчват и опитах да се измъкна, но не можех… причерня ми, усетих тъпа болка в главата си.

„Това е само сън!” – Наложих си да си напомня. „Само, сън, просто един сън… ” Трябваше да се събудя. 

Поех си дълбоко дъх и отворих очи. Светлината ме заслепи и за момент лежах безмълвен, без да осъзнавам какво става около мен, напълно неадекватен и дезориентиран. После осъзнах, че тресенето не е престанало, напротив – сега още по-ясно усещах как нечии ръце са стиснали ръменете ми…

Погледът ми отказваше да се съсредоточи върху една точка. Гадеше ми се. Имах усещането, че ме е блъснала кола, която след това е експлодирала. (Което не беше много далеч от истината.) Усилено замигах, опитвайки се да свикна със светлината, която след сумрачната подводна бездна ме ослепяваше. Щом погледът ми най–после фокусира, видях Анджела, седнала насред голяма зала, направена изцяло от дърво, да ме разтърсва.

– Ааа… – изстенах. 

Главата ми туптеше и ми беше трудно да мисля. После си спомних. За птицата и всичко останало. Паниката ми вдъхна нова сила и скочих на крака. Миг след това осъзнах, че това не беше особено добра идея – отново ми се зави свят и сигурно щях пак да припадна, ако не беше шамарът, който Анджела ми зашлеви.

– Ау!!! – почти извиках, но Анджела ми направи знак да мълча. Нямаше да е добре да дразним змията. После една крушка в главата ми светна предупредително: Колко ли време бях спал? Имах чувстовото, че съм прекарл цяла вечност в дълбините…

– Аз… Колко време бях… – беше ми трудно да говоря – чувствах гърлото си сухо и излезлият звук наподобяваше по–скоро нечленоразделно гъргорене, отколкото нормален човешки глас, но Анж изглежда ме разбра.

– Петнайсет минути – отговори. – Добре ли си? – изглеждаше наистина разтревожена. Това беше глупаво – тя трябваше да се тревожи за себе си, не за мен!

– Жив съм – подходящо изложение на ситуацията, нали? Намръщих се. – Как е кракът ти?

– Като нов! Е, не точно. Не съм особено добра в лечението, но мисля, че се справих. Следващите няколко часа ще вървя без проблем.

– А след това…

– Ще трябва да потърсим болница.

Изправих се отново, този път по–бавно. 

– Ти как… направи това? – попита ме Анджела. – Сещаш се, с птицата и така нататък…

– Не знам. – наистина не знаех. 

Сега като се замислех, никога не бях учил тези символи. А и заклинанието беше много сложно… поне в такъв мащаб. Спомних си какво ми беше казала Анджела – че един магьосник е толкова силен, колкото е силен духът му. Е, явно притежавах по–силен дух, отколкото си мислех. Или може би несъзнателно се бях свързал с някой бог? Или пък…

Остър съсък ме изтръгна от мислите ми. Не биваше да забравяме, че още сме в опасност. Змията отвън може и да не бълваше огън, но за сметка на това беше огромна. Трябваше бързо да съставим план как с останалите ни сили да я победим. Като цяло не ни идваше наум нищо свястно – или ни трябваше някакъв по–специален материал, или пък се налагаше да сме във върховата си форма, за да го изпълним. Но единственото, с което разполагахме беше неограничено количество дърво, а и двамата вече бяхме изтощени. Анджела беше споменала, че Гилгамеш вече веднъж ги е побеждавал… Как ли го беше направил той? Веднага отхвърлих мисълта, че ние можем да повторим подвига му, дори и да знаехме какъв е бил той, а ние не знаехме. Трябваше да мислим по–просто, все щеше да има нещо в мита, което да ни помогне… 

– Той не беше ли направил нещо от клоните на дървото? – попитах.

– Да – барабан и барабанни палки, но чак след като победил и двете чудовища.

– Но това е било преди много време, нали? Никой не може да каже точната последователност на събитията.

– Така е. - въздъна Анджела – Но дори и първо да е създал барабанът, не мисля, че това би ни помогнало. Трябва ни огнехвъргачка, а не нискокачествен музикален инструмент!

Но и двамата бяхме съгласни, че няма от къде да се сдобием с огнехвъргачка. По някое време докато говорехме Анж сякаш бе осенена от някакво внезапно вдъхновение, но така и не я сподели. Започна да казва нещо от типа:

– Ами да… огън… 

После поклати глава и отсече:

– Не, няма да стане.

Обаче с това идеите се изчерпаха.

Е, барабанът все беше нещо. След като бях успял да създам такава голяма клетка, колко трудно щеше да е да го повторя в по–малки размери?

Взех две пръчки, паднали от клоните горе, и както държах по една в двете си ръце, затворих очи и си представих, как дървото става гладко и се оформя. Оказа се по–трудно, тъй като вече бях изхабил доста голямо количество мана, а и доста по–изморително от очакваното. Но в крайна сметка палките бяха готови. Откъснах парче от кората на дървото. (Знаех, че е свещено и така нататък, но случаят беше краен.) Трябваше ми само нещо, което да опъна отгоре. Знаех, че най–добре ще се получи с щавена и загладена агнешка кожа, но наоколо не виждах такава, затова си свалих тениската. Концентрирах се отново и сякаш след цяла вечност бях въоръжен с барабан и чифт палки. Нямам предвид като онези огромни готини инструменти на рок звездите, а по-скоро като панаирджийските джунджурии, които могат единствено да вдигат шум. Но и това беше нещо, все пак. 

Молех се идеята ми да се окаже добра и да не е била излишно разхищаване на мана. Споделих плана си с Анджела. След като бях изпепелил четириметрова птица, тя сякаш ми имаше по–голямо доверие. 

Използвайки естествените издатини в ствола на дървото като стълба се изкачихме до най–близката дупка и се прехвърлихме отново на твърдата обгорена пръст около дървото. 

Огромното тяло на змията се увиваше в хлабав кръг около нас и ствола на Хулулу. Целта беше да стигнем до главата – вероятно там беше по–слабо защитена от люспи, но за тази цел щеше да се наложи или да я преместим, или да я принудим да го направи сама. Ето тук беше ползата от барабана и палките. Единият от нас (аз) трябваше да и отвлече вниманието, докато другият открие ахилесовата пета на змията и удари там. (Добре де, знам, че змиите нямат пети, това е само израз. И жоже би беше странно да разсейваме змия с *барабан*, но ми се струваше по-разумно от това да я боднем с пръчка.) С други думи, идеята ни беше проста, но с твърде много променливи – звукът на барабана можеше да не е достатъчно силен, можеше да не открием слабото и място, преди да се е приближила прекалено, можеше… 

„Не бива да мисля какво може да стане” – напомних си. „Трябва да мисля за това какво искам да стане” – вече веднъж ми беше помогнало, току виж и сега съм имал късмет. 

Вдишах. Ако успеехме да я прободем в очите, или да я нараним от вътрешната страна на челюстта… Имаше поне малък шанс да я убием. Като наблягам на „малък”. Издишах. 

Сега или никога. Задумках с барабана, очаквайки чудовището да се обърне към мен – за тази цел трябваше да премести тялото си и след като го направеше, Анджела щеше да я заобиколи, за да атакува. 

Но нито единият от нас не можа да предвиди реакцията на змията. Тя се замята и заусуква, сякаш звукът и причиняваше невероятна болка. Резките и движения не даваха на Анж възможност да се промъкне покрай нея. Спрях, за да и дам възможност да действа. С неочаквана за толкова голямо същество бързина змията обърна огромната си глава към мен и изсъска. Приличаше на кралска кобра, но беше десетки, даже стотици пъти по-голяма. Преди да е успяла да се приближи достатъчно, за да ме ухапе, забарабаних отново и агонията се повтори. Защо ли?

Спрях. Змията изсъсъка и се наведе рязко към мен, но аз отново забарабних с палките. Кой знае защо това я накара да застине, сякаш бе окована с невидими вериги и отчаяно се опитваше да се освободи.

Чак тогава забелязах слабото сияние, излъчвано от барабана и с радост установих, че не се дължи на тениската ми – вече бях започнал да се тревожа, че съм се заразил с радиоактивност. И тогава ми светна – дървото беше вълшебно, естествено беше да има някакви специални сили. И този път те бяха в моя полза.

Заудрях барабана, както никога преди. След като лекото бумтене и причиняваше такава агония, какво щеше да се случи, ако натиснех малко повече? И тогава змията застина, сякаш беше попаднала в транс. Това даде възможност на Анджела – тя се стрелна покрай огромното туловище на чудовището и затърси с очи къде да нападне. Ръцете ми се схванаха от непрекъснатите удари, но не можех да си позволя да спра. „Явно барабанът действа като флейтите, с които индийците дресират змиите си.” – заключих. Чувствах как огромните жълти очи на змията за впити в мен и само чакат звука да престане…

И тогава Анджела го немери – малък отвор в сухата люспеста броня на змията, точно от задната страна на главата и. Тя ми го посочи и с жестове ми показа, че трябва да стигне до там. Дали пък не можех да принудя змията да се наведе? Опитах с нещо по–бързо. Вече не си чувствах китките, но това нямаше значение. Първоначално змията не реагира. След това се заизвива, докато не застана в положението, необходимо на Анджела, за да достигне мястото. „Чудесно” – помислих си. И това беше голямата ми грешка. 

Разконцентрирах се само за момент, но той беше достатъчен на змията, за да си възвърне контрола. Тя се замята, очевидно опитвайки се да свали Анж от гърба си, но не успя. Същевременно се спусна към мен. Върховете на големите и жълти зъби блестяха в изумрудено зелено на слънцето. „Явно все пак е отровна.” – успях да си помисля, преди да се хвърли напред, за да ме погълне. Реагирах инстинктивно – отскочих рязко встрани и опитах да се свия на кълбо, за да не се нараня, когато падах. 

Успях на косъм да се измъкна и побягнах. Сигурно щях да бягам с километри, подтикван от страха, но едва няколко метра по-нататък се спънах в изскочил над земята корен и паднах. Свих се и се загледах в сухата земя около дървото, опитвайки се да си спомня как се диша. С периферното си зрение видях, как змията се бори с Анджела и същевременно се готви да нападне отново. Чух я как изкарва огромния си език, сякаш още от сега предчвкусваше как ще пирува с мен. 

И сякаш това не стигаше, имах чувството, че земята под мен трепери. Точно сега само земетресения ми липсваха…

Змията изсъска силно и раздразнено. Вдигнах глава, за да видя как Анж изпищява и бива отхвърлена от чудовището. Не видях къде падна тя, но мисълта, че тя може да е ранена заради мен накара мозъка ми да се размърда.

И точно навреме – освободена от излишния товар, змията се стрелна нпред. Е, нямах намерение да се превърна в закуска за някое чудовище. Нямаше да имам време да я издебна в гръб, за да ударя в дупката, намерена от Анджела, но пък вътрешната страна на челюстта на звяра беше гладка и незащитена. Само, ако успеех да призова меча…

Концентрирах се и примижах, съсредоточен единствено върху зелената маса от енергия в ръцете ми. Една част от съзнанието ми ме подтикваше да потърся барабанът, но знаех, че нямам време… 

Всичко около мен се раздвижи на забавен кадър – видях големите жълти, проблясващи очи на змията и зъбите и, дълги и остри, как се приближават на сантиметри от лицето ми. Стиснах с все сила оръжието и го забих във венеца на съществото. Явно обаче да притворя очи преди малко съвсем не е било добра идея - меча успях да уцели меката част на челюстта, но ръката ми нямаше този късмет. 

Усетих как в лявата ми ръка ме пронизва остра болка и рязко отворих очи, за да видя как съм застанал, легнал по гръб върху трептящата земя, заклещен между горната и долната челюст на чудовището и един от огромните, дълги почти половин метър зъби се забива все по-дълбоко и по-дълбоко в ръката ми, точно под лакътя.

Змията също затрепери и започна да се разпада, за съжаление доста по-бавно от птицата, така че имаше време да се изправи рязко. Докато се усетя, върхът на зъба ( в края си той бе извит като кука), се стрелва нагоре, оставяйки ме да вися във въздуха с цялата си тежест на вече раздраната си плът. За щастие това продължи не повече от няколко стотни – чудовището отново се замята в агония, този път, защото острието на меча ми, блестящо и зелено, бе забито във венеца му. Въпреки, че до огромната змия изглеждаше не по-голямо от клечка за зъби, оръжието вършеше добра работа. 

Тогава обаче нямах време да се порадвам на добре свършената работа – с енергично движение змията ме отхвърли от себе си, така че огромния и зъб най-после излезе от раната, а аз паднах от сигурно поне към седем метра върху обгорелите клонки на един храст.

Бях жив, но болката ме остави без дъх, а вече усещах как отровата парализира тялото ми… За колко ли време щях да умра? Ден? Час? Десет минути? Още сега… Спомних си как веднъж учителят по биология ни беше казал, че отровата от само едно ухапване на кралската кобра може да убие десет души… Усетих как започвам да треперя неудържимо. Не бях сигурен, дали е от страх или под въздействието на отровата.

Една част от съзнанието ми все още слушаше предсмъртното отчаяно съскане на змията, докато огромното и тяло бавно се разпадаше на прах. Вътрешно ликувах – може и да умирах, но поне н е бях сам, бях успял да убия чудовищата, а Анджела…

„Анджела!” - мисълта ме прободе по-болезнено и от зъба на змията. Рязко отворих очи и я затърсихс поглед. Не бях видял къде е паднала, след като чудовището я метна от гърба си. На мястото, където до преди секунди бе туловището на петдесетметровия звяр сега имаше просто черен прах. Заоглеждах се бясно. Тя трябваше да е добре. Трябваше! 

И тогава я забелязах – лежеше на двайсетина метра от мен, очевидно в безсъзнание. „Не. Нека диша, нека е жива… ” Опитах се да се изправя, но чувствах крайниците си парализирани и всичко ме болеше, не ми помагаше и, че земята под краката ми трепери. Стиснах зъби и застанах на четири крака – поне това още го можех. 

Започнах да пълзя. Една крачка. Две. Приближавах се към мястото, където лежеше проснато безжизнено тялото и. Ръката ми сякаш бе пронизвана едновременно от хиляди игли, но засега това нямаше значение. Ако Анджела умирае в момента, бях готов на всичко, за да я спася. Ако тя загинеше, нямаше да мога да си го простя.

Придвижвах се бавно, но сигурно. Оставах ми още само десетина метра… „ Къде е Инана сега?” – помислих си. – „ Убихме чудовищата, сега не трябваше помощ!” Знаех, че за нея като богиня ще е фасулска работа да ни излекува…

Прониза ме адска болка в ръката и отново паднах по гръб. Наложих си да не гледам към раната – знаех, че вида на кръвта и мсамо ще влоши нещатата, но не можех да издържа нито миг повече на тази агония. Мислено се замолих някой да отреже ръката ми, дори и да остана сакат бе по-добре, от това мъчение… Знаех, нямаше да успея да направя нито едно движение повече. „Това не може да е краят. Просто не може.” Обърнах се по корем, умишлено държейки ранената си ръка извън полезрението си и отново опитах  да се изправя на колене и лакти. И този път краката ме подведоха, още на първата крачка се проснах, способен единствено да гледам, как песъчинките се движат… Прахта сякаш пропадаше в нищото, пясъкът се движеше… Дали не халюцинирах? Загледах се в трептящите песачинки под мен и застанах на четири крака, за да ги разгледам. Сякаш самата земя ги свмукваше, чувствах как бявно пропадам…

Но сега това нямаше значение. Очите ми се затваряха. Бях толкова уморен…

И тогава той отново изплува в съзнанието ми – гласът от бездната. Но този път не се смееше, не, сега беше бесен. Чувах го как крещи гневно, всъщност сякаш ослепях и оглушах за всичко друго. 

Земята отново се разтресе, по-силно от всякога преди, а гневните писъци заглъхнаха. После осъзнах, че подобно на чудовището, земята под мен се разпада. Имах време само да си помисля: “Какво става?!”, преди пръстта под мен да се отвори, , а аз да започна да падам… и падам… и падам в нищото, зейнало под мен.
