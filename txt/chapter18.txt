<head>
<meta charset="utf-8">
<title> Осемнадесета глава: От Сена до Карибите</title>
</head>  

# Осемнадесета глава: От Сена до Карибите

Ако се чудите, ситуацията беше неловка. 

Анж беше застанала до румпела, който се направляваше сам, и замислено гледаше напред. От яда и не беше останала и следа, изглеждаше изцедена до последната капка енергия и апатично наблюдаваше размазаното петно, в което се беше превърнала заобикалящата ни среда.

Скоро светлинките на града изчезнаха и бяхме обгърнати от тъмносини пръски вода. Предположих, че сме навлезли  в открито море, но много добре знаех, че е невъзможно това да стане толкова бързо. Явно лодката наистина се задвижваше с магия, след като успяваше да поддържа такава скорост.

– Дано те да са добре. – измънках. Беше ми гузно, че ги бяхме оставили да се сражават сами с Небесния бик. Не можех да си простя, че чудовището в момента руши Париж, а аз бягам.

– Дано… – отговори Анджела. Въздишка. – Джаксън, какво си мислеше? Никой не отказва на Инана. Никога. При никакви обстоятелства. Иначе сам виждаш какво става.

Звучеше същевременно ядосана, нервна и разочарована. 

– Я чакай, нима казваш, че е трябвало отново да се съглася да ходя на безсмислени подвизи заради нея? Съжалявам, но проблемите ми стигат!

Не можех да повярвам, че Анж искаше да продължавам да се въртя около малкия пръст на Инана. А по принцип тя беше бунтарката.

Тя отвори оста, за да отговори, но после я затвори и ме изгледа изненадано.

– Подвиг? Отново? Какво искаш да кажеш?

Въздъхнах.

– Инана искаше да и занеса смарагди, каквито имало в някаква пещера в планината Машу. Пазели ги човеколики скорпиони. Да не би да е трябвало да кажа „да”?

Анж сведе глава, май за да не видя, че се подсмихва доволно.

– Леле, колко съм глупава. А аз си мислех…

– Какво?

– Нищо, просто… Значи ти е била ядосана, защото си и отказал да и донесеш някакви си скъпоценни камъни?

– Ами… не точно. Това само я разстрои. Ядоса се, защото я нарекох „разглезена лигла”.

Сега вече Анджела наистина се разсмя. 

– Явно все пак има шанс за теб, Еванс. – каза тя  с просълзени от смях очи. – Много червено ли стана лицето и? – полюбопитства.

– Ами… почти колкото косата ти.

И двамата се разсмяхме заедно. Не че имаше нещо кой знае колко смешно, но напрежението през последния половин час си казваше думата. Смяхме се така, че ни заболяхме коремите и сравнявахме нюансите на червено на лицето на богинята на красотата. Най-накрая се успокоихме и веднага настъпи неловко мълчание.

– И… тя не ти е предложила да се ожените, или нещо такова?

Е, добре това вече ме шашна. Защо Инана ще иска да се женим? Богове, аз бях само на дванайсет!

– Не. Как изобщо ти хрумна?

– Ами така е станало в оригиналния мит. Инана се влюбила в твоя праотец, Гилгамеш, и му предложила брак, но той и отказал и и наговорил разни обиди… А никой не може да обижда богиня безнаказано. Тя така се ядосала, че принудила баща си, бога на небето Ану, да създаде чудовище, което да отмъсти за оскърблението и. Така се е появил Небесният бик.

Но си напълно прав, тя е една разглезена лигла. Ако зависеше от мен щях да съм от съвсем друг клан… но това няма значение.

Аз не смятах, че няма значение, но на Анж изглежда не и се говореше за това.

– Кои бяха онези, другите магьосници? Те не са ли деца на жреци от други градове?

– Да. Андреас Зеновий, който видя, е от Атина. Освен това дойдоха и Тиен Дзин от Пекин и Джордан Зулу от Претория. Техните семейства все още поддържат култовете си. След като онзи съвет приключи се свързаха с мен. Те… искаха да научат, дали онова, което си казал е истина. 

Семейството на Андреас почита Еа, богът на моретата и те вече бяха усетили пробуждането на Тиамат. Естествено, големите клечки в Ордена като Рипърсън им казали, че това са си най-обикновени подводни земетресения. 

Но и жреците на земята също са усетили смущения. Както знаеш, земята е създадена от трупа на Тиамат. Не ти ли е направило впечатление, че напоследък има твърде много природни бедствия?

– Не.

Анджела въздъхна.

– Не е зле да обръщаш повече внимание на новините. Понякога казват и важни неща. 

Подсмихнах се. Точно Анж да ме съветва да гледам новините, при положение, че тя самата не пипваше телевизор…

– Както и да е. Дзин и родителите и почитат Енки, богът на мъдростта, но от векове са забутани в дъното на йерархията на Ордена. Тя безспорно е много умна. Изглежда беше решила, че не би спечелил нищо, ако ни лъжеше и пожела да ти помогне. Все пак тя разполага с едни от най-големите информационни митологични архиви. От седмици се опитвам да ти кажа!

Значи затова все се опитваше да ме заговори, когато се видехме. А аз просто я игнорирах… Сериозно, трябваше да си подобря отношението към хората.

– Ами другият? Къдрокосото момче. Как каза, че се казвал… Джордан?

– Да. Той е от Република Южна Африка, от клана на Нинип, бога на войната. В много отношения войната и хаоса са общи. Предполагам, че са усетили енергията на твърде много чудовища накуп. Благодарение на него разбрахме къде е главния военен щаб на Тиамат. 

Мъчех се да асимилирам информацията. Значи не всичко беше загубено. В Ордена имаше хора, които ме подкрепяха. С тъга се сетих, че точно тези хора бяха останали да се бият с бика в Париж. Помолих се да се справят. Бяха ми спасили живота – ако загинеха, нямаше да мога да им върна дълга си.

– Но, всички те са от доста далеч. Как успяха да дойдат така бързо, когато смерчът се появи? Ти ли ги повика?

– Всъщност, за това трябва да благодариш на майка си.

Това ме изненада (е добре де, това беше едно от нещата, които ме изненадаха). Мислех, че майка ми е прекъснала всички връзки с Ордена, когато се е отцепила преди дванайсет години.

– Обади ми се и ми каза, че намерила любовно писмо у вас. Всъщност мисля, че тя смяташе, че е… – тя се изчерви от срам – … от мен. Чак после забеляза името на Инана и изпадна в истерия. Помоли ме… – не знаех дали е възможно, но май лицето и стана още по-червено – … да те следя и…

– Но ти не знаеше какво се е случило? Нали преди малко ме пита?

– Не съм те следила. Не успях да стигна навреме. С Андреас вече бяхме обсъдили как бихме могли да стигнем до щаба на Тиамат и той ми беше обещал, че ще осигури превоз. Днес така или иначе трябваше да се видим, за да донесе лодката. По план трябваше аз да ида до Атина, но тогава майка ти се обади и решихме вместо това той да дойде тук. Вместо да те проследя отидох да се срещна с него… – каза всичко това много бързо, без изобщо да си поеме дъх. Не проумявах как момичетата успяват да кажат над петдесет думи в минута. – После видяхме торнадото и той повика Дзин и Джордан. Така че всъщност, на него и Сара трябва да благодариш.

Отново се изчерви. Обаче, богове, не ми харесваше колко отнесено звучи, когато говори за този Андреас. 
–  А за това, че дойдоха бързо… не подценявай магьосническите начини на придвижване, Джаксън. Има и по-надеждни от тази лодка. Но за съжаление тя беше единственото подходящо средство за нашия случай.

– Но въпреки това, защо беше необходимо да тръгваме точно днес? Можехме да останем и да помогнем на Дзин и Джордан и...

– Не, не можехме. Появата на бика ще предизвика твърде много хаос. Възможно е да ускори възраждането на Тиамат. Ако ще я спираме, ще е сега или никога.

Ето това и харесвах. За разлика от мен, Анж беше решителна. Хубаво е да имаш приятел, който да знае кога да те натисне да се бориш… дори и понякога това да боли.

– И… Къде по-точно отиваме? – зададох въпроса за който си мислех от както разбрах, че ще пътуваме с лодката.

– Нали вече ти казах? В Бермудския триъгълник. Точно там Тиамат е най-активна. Напоследък има много изчезнали кораби, катастрофирали самолети…

– Да, това вече го чух по радиото. Но как ще разберем къде точно са чудовищата? Бермудският триъгълник не е никак малък.

Представях си как обикаляме в Карибския басейн с нашата странна антична лодка и спираме по хотелите да питаме за пътя: „Ей, извинете, дали случайно не знаете къде богинята на хаоса събира армията си?”

– Всъщност не е толкова сложно. Всички произшествия са се случили около един остров. Мисля, че е необитаем. Странното е, че е отбелязан съвсем наскоро, няма го на по-старите карти. Сякаш просто ей така е изникнал от морето и… 

– Аха.

Слушах монолога на Анджела без да проявявам особен интерес. Вече знаехме къде е Тиамат. Но все пак оставаше въпросът как ще я победим. 

– Ъм… Анж?

Не бях разбрал, че продължава да говори. Тя вдигна поглед от GPSа на телефона си (чисто нов IPhone, този път четворка) и млъкна.

– Какво?

– Ами, мислила ли си как ще победим тези чудовища? И Тиамат?

Моля те, нека има план, о богове, нека има план!

– Не точно…

Супер. Щяхме да се напъхаме право в ръцете на врага, а си нямахме идея какво да правим след това. 

– Но имам някои идеи. – побърза да добави Анджела. – Само че… Ти ядоса Инана. Фактът, че тя изпрати чудовище по един от любимите си градове доказва колко зле е положението. По принцип можехме да поискаме помощ от някой добронамерен бог, но сега…

Все едно, че ми зашлеви шамар – след като магьосниците не ми вярваха, можех да поискам помощ от боговете… Как не се бях сетил? Но вече бе късно. 

– По принцип има и други млади жреци, и те сигурно биха помогнали, но битката с Небесния бик сигурно е ангажирала повечето представители на Ордена на континента…

Супер. Бяхме сами. Аз и Анджела срещу всички. „Като в някой глупав романтичен филм.” – помислих си.

Вече започвах да се изнервям. Излизаше, че съм прецакал всичките ни шансове.

– Все трябва да има нещо, което да можем да направим и сами, нали така? 

– Ами… същото както и ако бяхме повече. Но сами ще ни е много, много по-трудно.

 И на бързо ми разказа мита как са победили Тиамат първия път:

Богинята била създала чудовища, олицетворяващи стихиите, под формата на змии, кучета скорпиони и змейове, до един гигантски, зли и кръвожадни. Вместо кръв, във вените им течала отрова, зъбите им били невероятно остри или пък  бълвали огън. Много весела компания, нали?

Нейният военачалник, първородния и син Кингу, носел вместо броня на гърдите си две плочки, на които били изписани заклинания за хаос и разруха. Но плочките имали и друга функция – те определяли съдбата. Онова, което се написвало на тях неизбежно се случвало.

Мардук, царят на боговете се изправил срещу тази страховита армия и я победил единствено с помощта на ветровете, които хванали Тиамат в огромна мрежа и така той я убил. Чудовищата, останали без господарка се разбягали от страх пред могъщия бог. Но отново с помощта на мрежата си и на другите млади богове той ги изловил и затворил в дълбините на земята. 

– Изглежда Тиамат е открила начин да измъкне зверовете от земните недра отново, и използвайки хаосът, който те ще предизвикат, да се прероди. Ако това стане, земята и небето ще се разпаднат, мъртвите ще се измъкнат от подземния свят, ще нападнат живите и…

– Стига! – извиках. 

Не исках да продължава. Можех да си представя ужасът, който чудовищата биха предизвикали. А пробуждането на тяхната господарка значеше чисто и просто края на света. По челото ми изби под. Не биваше да си мисля такива неща – твърде лесно ги реализирах. И без това шансовете ни за победа бяха минимални, не исках да ги съсипя съвсем. 

Но това все още не беше истински план.

– Не разбирам – как ще се бием с тях?

– Трябва да вземем плочките от Кингу. Ако променим написаното на тях и то се сбъдне… Можем да опишем падането на Тиамат и то ще се случи!

– И как по-точно ще стане това? Нали не забравяш огромната армия от кръвожадни чудовища? Първо ще трябва да минем през тях, а ме съмнява да сме страшни колкото царя на небесата.

– И за това съм помислила. Почакай. 

Анджела стана и отиде до най-задната част на лодката, където стоеше захвърлена черна чанта с изрисуван череп на предния джоб. Заради последното предположих, че е нейна. Тя зарови вътре, като през половин минута подвикваше „Не, не е тук.” или „Къде, в името на Ану, съм пъхнала това нещо?!” .

Явно на края все пак го намери, защото извика „Аха!” и с тържествуващо изражение на лицето измъкна торбичка с нещо с приятна миризма.

– Благовония! – обяви тя и ми ги поднесе да помириша. 

Признавам си, миришеше хубаво, но не виждах как торбичка с ароматни цветчета ще ни помогне срещу армия чудовища. Дали пък не възнамеряваше да ги отегчи до смърт с наименованията на различни цветя? Или може би да ги упои?

– И… за какво ни е това?

Анджела отново въздъхна, отегчена, че ще трябва да ми обяснява. Какво, виновен ли съм, че не и чета мислите?
– Мардук е използвал благовония, за да пропъжда чудовищата от пътя си. Незнайно защо, но всичко, което мирише хубаво ги ужасява.

– Значи кифлите от класа ни биха свършили по-добра работа от базуки. – отбелязах дълбокомислено.
Отново и двамата се разсмяхме. 

Осъзнах, че скоростта на лодката се е забавила. Светът около нас отново стана ясен. 

Почувствах се, сякаш съм попаднал в рая – морето зад нас до където поглед стига се простираше лазурно синьо, по небето отгоре нямаше нито едно облаче, чувах крясъците на чайки, а слънцето печеше като в пещ. 

Погледнах право напред, към островът, към който се насочваше лодката. Е, ако останалата част от Карибите беше раят, то това единствено, миниатюрно островче бе самият ад.

Беше малко и съставено единствено от скали, с остри рифове пред брега си и вулкан в центъра си, от който се издигаше дим. Единствено над него се събираха тъмни буреносни облаци, сякаш се задаваше ураган. Вълните се разбиваха в бреговете му, а заедно с пяната от водата излизаха ужасяващи създания.

Огромни гущери, бълващи огън; Вълци с размерите на миникупър, които се захващаха да се хапят един друг в мига, в който стъпеха на твърда земя; Пепелянки с по няколко глави, скорпиони, чиито жила блестяха заплашително… И още много други неща, които сигурно винаги ще ме преследват в кошмарите ми. Повярвайте ми, не ви трябва да знаете как изглеждаха зверовете на Тиамат.

В мига в който ги видях ми се прииска да обърнем лодката, но връщане назад нямаше. Плавателният съд забави и окончателно навлязохме на територията на урагана.
