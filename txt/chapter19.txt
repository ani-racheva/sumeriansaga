<head>
<meta charset="utf-8">
<title> Деветнадесета глава: Войската на Тиамат</title>
</head> 

# Деветнадесета глава: Войската на Тиамат

Един малък съвет от мен, в случай, че решите да плавате на хилядолетна лодка през буря до остров, пълен с чудовища: Не го правете!

Едва се приближихме до късчето земя и бяхме подхванати от течението. Над главите ни се изсипа порой, дори по-сериозен от онзи, който преди малко бяхме оставили зад себе си. В небето над нас проблясваха светкавици, а гърмът беше оглушителен. Вълните (със средна височина три метра) ни подмятаха насам-натам и на всеки няколко секунди бяхме на косъм да се разбием в скалите, опасващи острова. Лодката беше изключила автопилотът, така че едва сега имахме възможността да разберем, колко трудно се управлява това нещо. Рулят беше тежък и се задвижваше трудно, а платното плющеше и заплашваше всеки миг да се откъсне. 

Вятърът зави оглушително и трябваше Анджела да вика, за да чувам предупрежденията и. (Сещате се, от типа: „Наведи се!”, „Скала ляво на борд” или пък „Онзи скорпион ще избълва огън”… съвсем нормални неща, когато плавате в бурно море.) 

Най-накрая се приближихме. Вятърът утихна за момент, достатъчен, за да получим няколко минути почивка от мъчителното маневриране и да разгледаме острова както трябва.

– Пресвети REV([1](#footnote-1))… – каза Анджела

Хм, бях на същото мнение. Мястото беше далеч по-голямо отколкото изглеждаше в началото. Но пак оставаше твърде малко, за да побере войската, събрала се върху него. Или по-скоро трябваше да кажа сборището.

Земята беше почерняла от лъскавите тела на скорпионите, по плажа се търкаляха изпепелени и деформирани от змейовете стволове на дървета, безформени тъмни маси и всякакви ужаси се плъзгаха по пясъка или плюеха отрова към водата, която около острова беше потъмняла, сякаш има нефтен разлив.  

Но нямахме време да разгледаме по-подробно.  Дъждът отново заплющя, вълните се разбушуваха.

– Джаксън! – изпищя Анж зад мен. 

Вятърът изсвистя и въжето, придържащо платното към кърмата изплющя и се откъсна. Лодката рязко се наклони на пред, за да бъдем подхванати от поредната огромна вълна.

Спуснах се към руля, за да и помогна (в този момент тя се бореше с него), но Анж ми посочи въжето и ми изкрещя да се опитам да го уловя. Така де, поне си мисля, че каза това. Вятърът виеше така оглушително, че пре-спокойно може и да си е поръчвала плодов шейк. Нямаше да и разбера и думичка. 

– Скала! – изпищях.

Да, знам, „Вижте Джаксън, смелия герой”. Но по-добре да попищя, вместо да се разбием, нали?

Анджела завъртя руля и се разминахме с рифа на сантиметри. Платното ни обаче нямаше този късмет – вятърът го запрати право в заострения му връх, където то се разкъса. 

С изсвистяване и другото въже се откъсна и отхвърча от лодката. Подскочих, за да го хвана, но капките дъжд падаха като завеса пред очите ми и не го улових. Осъзнах, че да скачам в движеща се лодка не е било добра идея – паднах по гръб и едва не преобърнах съда. Анж май изписка, възможно е да съм бил седнал върху крака и, но не виждах нищо. Беше притъмняло, сякаш е посред нощ.

Една мълния разцепи небето и отново получихме видимост, макар и за кратко, но достатъчно, за да разберем, че до сушата ни остават не повече от двайсет метра. 

Бурята утихна. Изведнъж стана тихо. Дори твърде тихо. Лодката бавно се понесе към острова. 

И тогава разбрах какво *наистина* значи „затишие пред буря”. С гръмовен рев зад нас се издигна вълна, висока поне колкото жираф и качи лодката ни на гребена си. Чух някой да пищи пронизително. Не знам, може и да съм бил аз. Но да бъдеш отнесен от седемметрова вълна е десет пъти по-страшно от всяко влакче на ужасите.

За кратко бяхме напълно под вода, след това лодката изплува отново, само за да се заклещи между две скали. Аз и Анджела скочихме на брега с викове и точно на време – миг по-късно нова вълна заля лодката, разбивайки я в камънаците.

Не знаех какво щяхме да кажем на Андреас, ако оцелеехме – току що бяхме потрошили семейната му антична лодка. Едва ли щеше да е доволен.

– Беше на косъм! – изхриптя Анджела. 

Беше задъхана и потна… или може би влагата по нея се дължеше на дъжда и морската вода? Косата и беше полепнала по лицето, очната и линия и черния молив за очи се бяха размазали и се стичаха по бузите и, потникът и беше разкъсан и висеше като парцал, а от дънките и, които по принцип си бяха на дупки, не беше останало почти нищо. „Е, сега ще да може да ги носи като шорти” – помислих си. Видът и будеше едновременно смях и съжаление, но предположих, че аз самият не изглеждам по-добре, затова си замълчах.

– Ух, цяло чудо е, че се измъкнахме живи. Кълна се, ако оцелеем никога повече няма да стъпя на яхтата на татко…

Но аз не я слушах.

– Ъм, Анж? – потупах я леко по гърба, за да привлека вниманието и, тъй като тя още гледаше вълните. – Миля, че няма да е зле да се обърнеш.

– Какво за… – започна тя, но не довърши.

Бяхме толкова заети да се страхуваме от бурята в морето, че съвсем бяхме забравили, че и на сушата ще имаме проблеми.

Точно срещу нас, на сантиметри от лицата ни беше застанал змей. 

Взирахме се право в големите му жълти очи с отвесни зеници. „Като на котка” – помислих си. Само дето не изглеждаше в настроение да си играе с кълбо прежда.

Имахме късмет, че явно сме пробудили любопитството му, като го обезпокоихме. Явно досега не беше виждал хора и мълчаливо се изучавахме взаимно. Усетих как дланите ми се изпотяват. Колко ли време точно щеше да му е нужно, за да разбере, че ставаме за храна и да ни нападне?

Стиснах Анджела за ръката. Може би, ако се отдалечахме много, много бавно, чудовището щеше да ни остави. 

Като се стараех да правя съвсем малки и плавни движения направих една крача, така че да заобиколя змея. Анж последва примера ми. „Добре, още една стъпка” – казах си. Не изглеждаше чудовището да реагира. Отново се придвижих. Вече бяхме отдясно на змея. Забелязах, че няма криле и повече прилича на огромен саламандър. Люспестата му кожа беше черна, на големи ярко оранжеви петна, а тялото му завършваше с дълга няколко метра опашка. Докато се промъквахме около него, гущерът ни следеше с големите си немигащи очи.

„Още няколко крачки и сме в безопасност” – помислих си. „Ще успеем…” 

И точно тогава усетих болка като от пробождане в петата на левия си крак. Изохках тихичко от болка и вдигнах крак, за да огледам раната. Бях се порязал на мида, която се беше забила в стъпалото ми. Нищо особено, но заради водата и дразненето от солта раната кървеше обилно.

По-скоро усетих, отколкото видях как ноздрите на змея се разширяват. Чудовището вдиша и за един безкрайно дълъг момент душеше въздуха. След това пощуря – заразмята гигантската си опашка, която както чак сега забелязах, завършваше с боздуган от шипове, дълги колкото ръката ми от китката до лакътя.

– Наведи се! – извика Анджела, но на мен не ми трябваше покана.

Рязко се снишихме, за да избегнем летящите към нас остриета и побягнахме. Вече нямаше смисъл да се въздържаме от резки движения. Кой да предположи, че змейовете са като акулите? Надушил кръв, звярът подивя и запълзя след нас по плажа. 

С радост установих, че макар и голямо и опасно, чудовището беше бавно. Очевидно шиповете бяха тежки… 

Змеят се закова на едно място и избълва огромна огнена струя към нас. „По дяволите!” – изругах мислено. Напълно бях забравил, че и от разстояние може да представлява опасност.

С впечатляваща скорост Анджела се обърна, изкрещя някаква дума и пред нас се образува сфера, която улови огъня и го оформи в съвършено обло, нажежено до хиляда градуса кълбо. 

Анж го улови, завъртя го на показалеца си, сякаш беше баскетболна топка и го метна обратно към чудовището. Драконът имаше време точно колкото да хвърли на Анджела поглед от типа: „Защо още не си станала на барбекю?”, преди да бъде изпепелен от собствените си пламъци.

Наоколо се пръснаха парчета от тялото на огромното влечуго, слуз и кръв. Миг след това всичко беше прах, но там в пясъка, където бяха паднали остатъците от гущера, се бяха образували кратери, сякаш прогорени със сярна киселина. Явно дори и мъртви, създанията бяха смъртоносни.

Трябва да призная, бях много впечатлен. Вярно, и преди бях виждал приятелката си да мята огнени кълба, но това тук беше доста по-мощно. Още повече, че дори не беше изписала символите. Просто изрече необходимите думи и „Хоп!” – сдоби се с огнехвъргачка.

– Как… го… – сега аз бях задъхан. Отпуснах се на една скала и направих опит да си поема дъх.

Анджела също не изглеждаше в състояние да говори. Като че ли се опитваше отново да се научи как се диша и ми направи знак с ръка да почакам.

Ритъмът на сърцето ми се нормализира.

– Как го направи? – попитах, вече нормално. – Това беше божественото слово, нали така?

Анджела кимна. 

Вече бях понаучил това-онова за видовете магия. Повечето жреци използваха „писмената”. Клинописът е първата писменост, той е представлявал нещата с тяхната същност, и стига да си достатъчно силен „магически”, можеш да го използваш, за да реализираш написаното. Аз, както вече бях установил можех да го постигна и с много силна концентрация, но все пак бях наполовина бог. Третият начин беше така нареченото, „божествено слово”, което използваха боговете и жреците, по време на някои по–сложни ритуали. Като цяло това беше най–добрия вариант, ако искаш заклинанието да е точно и силно. Но не беше лесна работа и се овладяваше изключително трудно. Още повече, че огънят съвсем не беше стихията на Анджела – или пък жреците на Инана се раждаха със способността да „изпепеляват” разни неща? Неволно се сетих за израза „изгаряща любов”. Или може би… 

За съжаление нямах време да мисля. Чух потракването на щипци и миг по–късно забелязах черните лъскави тела, които се приближаваха към укритието ни. Ред беше на скорпионите да си пробват шанса срещу нас.

След като веднъж бях преодолял вцепенението от осъзнаването, че се намираме на остров, пълен с чудовища, отново се почувствах в свои води.

Представих си, как пясъкът се издига и оформя гигантска ръка, която смачква гадинките. Опрях гръб в този на Анджела и позволих на силата да ме изпълни, докато земята под краката ми приемаше желаната форма. Пясъчния ми терминатор се стовари върху скорпионите, които се разпаднаха на черна като мастило отрова и прах, от които пясъчната ми ръка стана на дупки, но това нямаше значение – чудовищата от моята страна бяха аут. Анж също се беше справила със своите – пред нея в краката и тлееха няколко черни купчинки.

Отново побягнахме навътре в сушата. Вече бяхме в „окото на бурята”, така че дъждът не ни притесняваше. Единствено ни пречеше мъглата, която се стелеше наоколо и ограничаваше видимостта ни, но честите светкавици решаваха и този проблем.

Негласно вземе решение – на островът нямаше да остане и едно живо чудовище. Не и ако зависеше от нас. Трябваше да намерим Кингу, за да му отнемем плочките, но докато това станеше, щяхме да унищожим всички други ужаси, събрани на това място.

На пътя ни се изпречиха няколко многоглави пепелянки, но Анджела ги посипа с дъжд от искри и те се отдръпнаха от нея, съскайки разлютено, за да попаднат в обхвата на вълшебния меч, който създадох. Вярно, все още ме изтощаваше, но от последната ми битка се бях упражнявал и вече изобщо не ми беше трудно да го призовавам. Естествено, далеч по–удобно щеше да бъде, ако имах по–постоянно оръжие, но засега и това вършеше работа. 

Разсякох змиите и догоних Анджела, която вече се беше впуснала в битка с два по–малки змея. Както и с предишния, тя ги предизвикваше да издишат огън срещу нея, след което го насочваше обратно срещу тях, отразявайки и увеличавайки мощта на пламъците. Пръстите и вече бяха покрити с леки изгаряния, но не личеше това да и пречи.

И тогава земята се разтресе. Изглежда Тиамат не беше доволна, че избиваме армията и. Но гласът, който прогърмя над острова не беше на богинята. Вече познавах нейния хрипкав шепот от сънищата си, а този без съмнение беше мъжки – дълбок, ясен и изпълнен с жестокост. (Да знам, звучи странно, глас да е „жесток”, но беше така.) 

- Как смеете да стъпвате на свещената територия на моята майка, смъртни! Не си губете времето да убивате подчинените ми. Знам, какво търсите, и ви казвам – елате и си го вземете!

Отне ми време да разбера откъде е дошъл гласът. На открито би трябвало да няма ехо, но неговия мощен бас сякаш изпълваше цялото пространство наоколо. После забелязах фигура, застанала точно пред кратера на вулкана. Димът го обгръщаше в черна пелерина, но се виждаше, че е поне два пъти по–голям от обикновен човек, едър и с мускули като на професионален културист. 

– Кингу. – казах. Не беше въпрос, нито предположение – просто обявявах фактите.

Но не мускулестата му фигура привлече вниманието ми, а лъскавата му керамична нагръдна броня. Тя се състоеше от две части – дясна и лява, свързани чрез кожени ремъци и блестеше на оскъдната светлина, а по повърхността и бяха изписани клинописни символи.

Това бях плочките, които търсехме. Докато бяха в ръцете на бога, той щеше да контролира случващото се. Трябваше да му ги отнема.

Звуците от приближаващите се чудовища ме върнаха на земята. Първо трябваше да се справя с тях, за да получа възможност да стигна до Кингу…

– Върви! – изкрещя Анджела. Сякаш беше прочела мислите ми. 

Зае отбранителна позиция и се приготви да посрещне нападателите. „Хубаво е да можеш да разчиташ на приятел, когато те нападат плътоядни паяци.” – помислих си.

Побягнах и се заизкачвах по склона на вулкана. Не беше толкова лесно, колкото изглеждаше – към мен непрекъснато се търкаляха камъни, от които трябваше да се пазя, беше стръмно, адски горещо и на всичкото отгоре, на всяка крачка ме нападаха чудовища.

Още няколко скорпиона ме догониха, но дори не стана нужда да правя някакви заклинания – един камък, търкулнал се от върха ги смаза. 

Естествено имаше и други гадини, далеч по–нормални за някой тропически остров – четири доста големи змии изскочиха от пукнатина в скалата и се опитаха да ме захапят за крака, но храстите (които до преди минути деряха прасците ми с бодлите си) ми направиха услугата да ги задушат. Разбира се, подпомогнати с малко магия от моя страна.

След десетина минути почти стигнах до върха – малко насинен и изподран от прехода през джунглата, но все още се държах на крака, адреналинът ме зареждаше и имах чувството, че мога да продължа така още доста време. 

Излязох от оплетената растителност и стъпих върху билото на хълма, който представляваше вулканът. Тук не растеше нищо – земята беше пуста и безплодна и имах чувството, че непрекъснато се тресе под краката ми. Всъщност тя наистина се тресеше – ясно вулканът бе на път да изригне. Кратерът му непрекъснато се рушеше и увеличаваше. Очевидно на това се дължаха камънаците по пътя надолу. Чух нечий самодоволен смях и вдигнах поглед от треперещите ми заедно със земята колене.

Бях виждал много чудовища и всички те бяха противни, но до едно бяха нищо, в сравнение с Кингу. 

Беше поне три метра и половина висок, много мускулест, с дълга коса, с вплетени в нея зъби (предположих, че са бойни трофеи), а лицето му изглеждаше като създадено от някой, който не е имал представа как точно трябва да изглежда човешко лице – деформирано, несиметрично и грутескно – веднага ти убиваше апетита. Носеше черна лъскава като черупката на скорпион керамична броня, която само на гърдите му беше мръсно бяла, но дори и там изглеждаше черна заради неизброимите символи, с които беше украсена. По предпазителите за раменете си имаше шипове, по–големи дори и от тези на змея, с който се  бяхме били, а краката му изглеждаха като обути в лъвски лапи, с остри извити нокти. Липсваше му само табелка: „Зъл тип номер I”.

Запътих се към него, призовавайки меча си и се опитах да усмиря треперенето на краката си, за да не си помисли, че ме е страх от него. Добре де, *беше* ме страх. Но въпреки това щях да се изправя срещу него.

Когато се бих срещу змията и птицата единствената ми цел като цяло беше да остана жив. Същото беше и после срещу болестите, в онази килия. Но сега имах истинска (и по–благородна) цел. 

Тиамат беше зла. Армията и от чудовища щеше да унищожи света без да и мигне окото. И трябваше да бъде спряна, преди това да стане. На всяка цена. А пътят към постигането на целта ми минаваше през Кингу. И аз щях да го победя.

Сякаш осъзнаването на този факт ми даде нова смелост. Изправих гръб и се осмелих да го погледна в очите.

– Не ме е страх от теб! – изкрещях.

– Така ли? – попита богът. Не звучеше като да ми вярва. – А би трябвало.

Аз се затичах към него с боен вик и блестящ зелен меч (да ви кажа, по филмите изглежда по-яко, отколкото е в действителност) и се подготвих да го съсека на две. Но да стане толкова лесно нямаше да е в мой стил.

Кингу невъзмутимо стоеше на едно място, точно пред кратера, сякаш ставащото наоколо изобщо не го притесняваше. Той сгъна дясната (което си беше постижение при неговите трицепси) и докосна съответната половина на бронята. Тя веднага се покри с нови символи. Учудих се как ще се сместят сред другите, но те все пак намериха място, сбутвайки предишните надписи.

От димът, излизащ от вулкана се материализира цяла глутница вълци. За разлика от обикновените вълци обаче, бяха високи колкото мен, козината им беше гъста, сплъстена и опръскана с все още прясна кръв, а долните им зъби стърчаха като на съблезъби тигри. Очите, рубинено червени на цвят, блестяха хищно. 

– Харесват ли ти кученцата ми, геройче? – попита богът и се изсмя злокобно. – Убийте го.

Сякаш по зададен сигнал, вълците се спуснаха едновременно към мен. А аз застинах на едно място, чудейки се дали да бягам или да се бия. Зверовете обаче не ми оставиха избор. Обградиха ме и започнаха настървено да се опитват да ме ухапят. Аз ги отблъсквах с меча си от енергия, но веднага, след като ударех един чифт челюсти, друг идваше на неговото място. За разлика от другите чудовища долу, вълците атакуваха заедно, като един, и дори сякаш със стратегия – човек би си помислил, че са доста интелигентни за зверове.

Един особено едър вълк се спусна към мен и аз се опитах да го намушкам там, където предполагах, че е сърцето му. С изненада обаче установих, че под козината, кожата му е необичайно твърда, оръжието остърга повърхността и отскочи. Вълкът се възползва от тази възможност и впи зъби в бедрото ми.

Сигурно е излишно да го казвам, но, Богове, болеше. Сякаш някой беше изгорил мястото и покрил с лед едновременно. Извих от болка и се наведох, опитвайки се да не падна. Мечът ми започна да чезне заради изтощението. 

Стиснах зъби, извъртях се, за да избегна атаката на друг вълк и отново атакувах, този път удряйки с плоската страна на острието. Нямаше особена полза, но поне това чудовище не можа да ме ухапе. Но раната ме забавяше. Още преди да успея да се обърна, други два огромни резци се забиха в прасеца на десния ми крак. 

Този път бях сигурен, че раната е по-дълбока. Болката ме остави без дъх, кракът ми моментално се обездвижи, а аз паднах на земята, борейки се с юмруци и ритници да не бъда изяден жив. Но на вълците не им пукаше размяткващите ми се ръце – двама едновременно захапаха едното ми рамо и започнаха да смучат раната.

„Изпиват ми кръвта” – осъзнах. Но съзнанието ми беше станало мудно. Лежах там, на няколко метра от плочките, целта на цялото пътуване и всички рискове, и не можех да помръдна. Пред очите ми сякаш бавно падаше черна пелена и ми пречеше да мисля. 

„Това ли е да умреш?” – зачудих се. Явно беше време да се предам. Отпуснах лявата си ръка, която още беше невредима до бедрото си и докоснах джоба, под който се намираше първата рана. Напипах нещо меко и мокро, на допир приличаше на кожена кесия…

„Благовонията!” Не знаех, как са се озовали в джоба ми, но те можеха да бъдат моето спасение. Сякаш през цялото ми тяло потече електрошок. Все още имах шанс. Не всичко беше загубено.

Изритах най-близкия вълк в слабините, измъкнах от джоба си кесийката с благовонията и ги пръснах по носовете на вълците-кръвопийци. Реакцията беше мигновена – там, където цветчетата ги бяха докоснали се появиха подобни на изгаряне наранявания. 

С мъка се изправих и размахах торбичката пред чудовищата, които заскимтяха уплашено. 

На мен обаче това не ми стигаше – стига да им се отдадеше възможност, щяха да ме нападнат отново, затова изсипах съдържанието на кесийката върху вълците, които моментално започнаха да се разпадат на прах.

С тържествуващо изражение се обърнах към Кингу (макар, че в моето състояние сигурно е било по-скоро психарско) и закуцуках към него. Опитах се отново да призова меч и май успях да докарам криво подобие на кинжал, но дори това се надявах да ми е достатъчно. Съзнавах, че бях полумъртъв заради отровата на вълците и загубата на кръв, и не е добра идея да се впускам в нова битка, но трябваше да опитам. В крайна сметка,дори и във върховата си форма не можех да убия бог. Оставаше ми да се опитам да взема плочките и да бягам.

С периферното си зрение видях черно-червена точица, която се сражаваше долу, в подножието на вулкана, но не можех да се разсейвам с Анджела сега. Хвърлих се към Кингу, готвейки се да нанеса удар.

Той предвиди действията ми и остави предпазителя на лявата си мускулеста ръка да поеме силата на удара, която и без това не беше голяма. Както и при вълка, мечът ми просто отскочи, без да нанесе вреда. Осъзнах, че онова, което в началото бях помислил за керамика, всъщност беше кожа. Очевидно вълците бяха по-добре защитени от боен танк. „Благовонията биха ми свършили добра работа сега…” Вече съжалявах, че бях изхабил всичките си ресурси срещу глутницата.

Атакувах отново, този път се целех в голите участъци от краката му, но за богът ударът сигурно беше като ухапване от муха. Той се изсмя и ме ритна така, че отхвърчах на няколко метра.

Кингу протегна дясната си ръка и в нея падна мълния, която докосвайки земята се превърна в огромна двуостра брадва.

Бях загазил. Ама много. Реших да си дам един последен опит – и без това ако се провалях, щях да умра.

Хвърлих се напред, влагайки цялата си сила в една единствена атака. Спомних си, че ремъците, съединяващи плочките са от обикновена кожа. Може би ако ги срежех… 

Замахнах отново към бедрото му, но това беше само за заблуда – щом той подготви брадвата си, за да посрещне удара аз отскочих и разсякох каишите на нагръдната му броня. Кингу изрева от болка и се опита да ми отсече главата. За първи път това, че съм нисък ме спаси. Плочките се държаха вече на една единствена кожена връв. Още един точен удар… 

Но противникът ми вече си беше научил урока – щом се престорих, че се опитвам да го атакувам ниско, той замахна, за да атакува, вместо да се защити  и ме удари в гърдите с дървената дръжка на брадвата си, като ми изкара въздуха и ме отхвърли още веднъж рязко назад.

Мечът ми трепна и угасна. Нямах достатъчно мана, за да го създам отново, затова се хвърлих просто ей така, с голи ръце, към врага.

Преоткрих силата, която ме беше обхванала в схватката ми с Лорен. Сякаш се беше случило преди цяла вечност… Но Кингу беше просто поредния насилник. Само дето беше бог. 

Той изглежда не очакваше подобно дръзко нападение – беше вдигнал собственото си оръжие високо над главата си, готвейки се да нанесе последния удар и оставяше голите си гърди открити.

Протегнах ръце, сякаш се готвех да го стисна в мечешка прегръдка, хванах го през кръста и го блъснах назад, право към кратера на действащия вулкан. Затъркаляхме се по голата пръст. В изненадата си Кингу бе изпуснал брадвата, но дори и с голи ръце можеше да ме направи на пихтия. Хубаво, че все още беше твърде изненадан, за да го осъзнае. Можех да го оставя да падне в кратера, до него ми оставаха още само няколко метра…

Твърде късно осъзнах, че и аз ще падна заедно с него. Впих изпочупените си нокти в последния кожен ремък, разкъсах го и стиснах с всички сили едната половина от бронята. Тя се откъсна и остана в ръцете ми.

Точно тогава стигнахме ръба. Пуснах Кингу и двамата западахме, като всеки размахваше ръце и крака в опит да се спаси. 

Знаех, че нямам шанс. Но както казват, надеждата умира последна. Затворих очи и си помислих за всички хора, които щях да оставя – майка ми, хлапетата от Ордена, които вероятно сега жертваха собствения си живот за мен и Анджела…

„Аруру… Майко… моля те... Ако ме чуваш, не позволявай да умра. Трябва да оцелея, заради тях.” – вече почти усещах как течните пламъци лижат кожата ми под тениската. „ Моля те…” – помислих си и паднах в езерото от вряща лава.

------------------------
**Бележки**

<a id="footnote-1">1. – </a>това е прякорът на бившия (мъртъв) барабанист на рок групата Avenget Sevenfold ( виж глава 9та).

