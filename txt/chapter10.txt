<head>
<meta charset="utf-8">
<title>Десета глава: Отиваме на гости у смъртта</title>
</head>

# Десета глава: Отиваме на гости у смъртта

С приближаването ни към портата добивахме все по–ясна представа за размерите и. И тя наистина беше огромна. Камъкът, от който бе направена беше изгравиран отгоре до долу с клинописни символи, а резките в камъка излъчваха мека магическа светлина. Или може би сиянието се дължеше на призраците? 

Те блестяха в различни цветове, забелязах и, че някои бяха по-ясни от други. Какво имам предвид под „ясни”? Ами, точно каквото се подразбира. Голяма част от фигурите бяха някак размити, като рисунка с акварелни бои, върху която си разлял вода. Също като Енкиду, когато ми се беше явил, и те бяха само от чати птици - главите им и някои части от телата им запазваха човешкия си вид, но веднъж преминеха ли през портата, той малко по малко изчезваше, докато не станеха пилета изцяло.

Забелязах, че портaтa на смъртта подозрително прилича на пропускателен пункт. До масивната каменна конструкция, съвсем не на място се мъдреше написана на ръка табела, която гласеше:

*„Мобилни телефони, лаптопи и всякакви електронни устройства, моля оставете тук.”*

Имаше и кош, в който минаващите призраци оставяха вещите си. Сигурно щяхме да подминем знака, ако разбира се не беше двуметровия страж на вратата. Той ни изгледа страшно, което си беше впечатляващо, като се вземе в предвид, че носеше роба(никога няма да разбера шумерската мода), но въпреки това пак беше най–мускулестият (и татуиран) мъжага, когото бях виждал. Анджела беше принудена да се раздели с Ай фона си, а аз с моят телефон нокия. Не, че щеше да ми липсва, де, той беше като вярно (и много досадно) старо куче – винаги се връщаше обратно при мен невредим, каквото и да се опитах да му причиня: хвърляне от третия етаж? – работеше безотказно. Да го изпусна „случайно” във ваната? – само беше мокър, а след това… Добре де, няма да се отклонявам от темата.

Пропуснаха ни нататък, само за да повървим по още черен пясък и за да се изправим пред още една такава врата. Тази обаче беше по–сложно орнаментирана, а табелата ни приканваше да оставим всички метални предмети, които носим. Изобщо не бях предполагал, че в подземния свят има металодетектори, но се оказа, че е така. 

Анджела се опита да се престори, че не е видяла табелата, а трябва да призная, че и аз също – коланът ми беше с метална тока. Не беше оцелял хилядикилометрово падане и носене от мутирал гълъбоподобен лъв-зомби, за да го оставя пред някаква си врата. Анж  от своя страна пък при никакво положение не възнамеряваше да се разделя с шиповете си. Но щом металодетекторът записука, се появи един също толкова огромен, макар и значително по–болнав на вид тип, който ни застави да вземем табелата под внимание. 

След това аз трябваше да придържам панталоните си почти непрекъснато, а Анж не приличаше на себе си – без кожените гривни с капси по тях, изглеждаше почти нормална. Е, като наблегнем на „почти”. Все пак оставаше гримът, но и от него я лишиха при следващата порта, която представляваше по–скоро водопад, от който аз излязох мокър до кости, а Анджела – с разтекла се очна линия и черни сенки, които капеха от нея. След като и казах, че прилича на плашило, тя ми би още едно кроше в носа и се избърса в тениската си. 

На всяка следваща врата ни се налагаше да оставяме нещо, а пазачите и изглеждаха все по–… ъ, мъртви. На третата стражът беше блед като труп, на четвъртата вече беше започнал да се разлага, на петата изглеждаше като прояден от червеи, а на шестата липсваше по–голямата част от плътта и жизнените му органи, но незнайно как – пак съумяваше да изглежда страшен, тъй като очите му си оставаха заплашителни и живи. Най-накрая стигнахме до седмата порта, надписът на която гласеше:

*Добре дошли, новопочинали, моля оставете спомените за живота си тук.* 

Нямаше кутия или нещо такова, но предполагах, че прекрачим ли прага, ще стане от само себе си. За пореден път, онова плашливо и песимистично гласче в главата ми изпищя: НЕ ИСКАМ ДА СИ ГУБЯ УМА!!! Но този път нямаше как да не се съглася с него – и да оцелеехме, нямаше да си спомняме нищо. Нямаше да си помня за двете най–вълнуващи седмици в живота си… и по-лошото – нямаше да си спомням, че като жив човек, мястото ми не е тук.

Преглътнах мъчително. Трябваше да се измъкнем. Не възнамерявах да остана в подземното царство. Не бях мъртъв, все още не, и исках да се изляза възможно най-бързо. Но същевременно с това се питах, дали всъщност не вървим в грешна посока. След като търсехме богинята на смъртта, нямаше ли да е по-разумно просто… да попитаме? Досега все трябваше да сме видели някакво упътване за посоката към двореца и – поне табела, или нещо такова. Може би просто това не бе правилния път, и изобщо не трябваше да минаваме през портите…

Не, не биваше да се залъгвам с напразни надежди. Това тук, не беше истинското подземно царство, а само входът към него. Ерашкигал и дворецът и се намираха отвъд тази, последна порта. Потреперих. Явно, за да се измъкнем живи трябваше да забравим за живота… Идеше ми да изкрещя: „В това няма никаква логика!”, но се въздържах. Искаше ми се да се врътна и да потърся друг изход, но знаех, че такъв няма. Невъзможно е човек да напусне подземното царство, щом веднъж попадне в него. Може би беше излишно да търсим Ерашкигал – вероятността тя да ни пусне беше много малка. 

Пазачът на вратата, скелет със заплашително тракащи зъби и скърцащи кости, ни погледна очакващо. Връщане назад нямаше. Може би просто трябваше да се откажа. Нямаше друг път, освен през портата. Въздъхнах и вдигнах глава така, както според мен би трябвало да изглеждам „гордо”. Щях да приема смъртта подобаващо. 

Точно се готвех да премина под каменната арка, когато чух нечии забързани стъпки. Изненадващото беше, че идваха от пространството отвъд портата, където се очакваше да се чува само плясък на птичи криле. Каквото и да идваше, не вещаеше нищо добро. 

Най–неочаквано от портата изскочи мъж в черен костюм. Беше слаб и висок като върлина, леко прегърбен, на възраст между черидесетте и петдесетте години, с посивяла рядка коса и гладко избръснат. Очите му бяха скрити от слънчеви очила. Веднага го помислих за погребален агент – усмихваше се, но усмивката му сякаш казваше: „Ще се радвам да организирам погребението ти, драги. Това ще бъде най-хубавия ден в живота ти.” (добре де, може би не точно в „живота”, но както и да е.) За разлика от стражът на портата или от останалите призраци обаче, той си изглеждаше съвсем жив. 

– А, вие сигурно сте специалните гости на господарката. – каза той и ме погледна, сякаш обмисляше, колко голям да направи ковчега ми. – Аз съм Намтар, моля позволете ми да ви заведа при нея. 

Беззвучно попитах Анджела какво предлага да направим. Тя повдигна рамене – очевидно нямаше план. Приближихме се по–близо един до друг. 

– Намтар – зашепна тя – е низш бог на подземното царство. Слуга на богинята Ерашкигал. Негова е работата да съпровожда изгубените души през портите.

Подозирах, че човекът… така де, богът в черно ни чува, защото се намръщи, когато чу думата „слуга”. Той отиде при скелета и му показа някакво парче глина([1](#footnote-1)). Явно е било нещо като пропуск, защото веднага, след като го видя, пазачът се стопи във въздуха и ние преминахме, без да се налага да жертваме нищо. „Защо, в името на Мардук([2](#footnote-2)), не се появи по–рано?!” – помислих си с раздразнение. Ако беше дошъл двайсетина минути преди това, нямаше да се налага да вдигам панталона си на всеки две секунди.

След портата се простираше сякаш безкрайна песъчлива (и много прашна) пустош, пълна с призраци, които се ровеха в праха, очевидно в търсене на храна. Когато ни видеха се опитваха да ни приближат, но очевидно присъствието на Намтар ги спираше, така че бързо губеха интерес. Стана ми жал за тях – да киснеш на такова потискащо място за вечността, без спомен кой си бил приживе… Дали това не предстоеше да се случи и с нас? Сега вече разбирах, защо Гилгамеш не е искал да умира. 

Сякаш след цяла вечност безцелно наглед вървене сред пустинята видях някаква кула в далечината. С приближаването ни към нея разбрах, че по–скоро е нещо като стъпаловидните пирамиди на маите, но стъпалата и бяха твърде високи, за да може човек да се изкачи по тях. Освен това две полегати стени го пресичаха на места, така че като цяло изглеждаше най–точно казано странно. Беше направен от черен камък и покрит с мозайка и сложни орнаменти. Когато най–после стигнахме до основата му, водачът ни каза:

– Това е зикуратът на Ерашкигал. Тя ви очаква в храма си. Ще и предам за… благополучното ви пристигане. – и след това се стопи във въздуха.

Чудесно. Сами в подземното царство, на милостта на богинята на смъртта, без Гид и без колан.

– Е, вътре ли ще влезем? Дали да не поразгледаме, преди да се срещнем с тази Ерашкигал…– попитах Анджела. Искаше ми се да отложа срещата с богинята на смъртта максимално – нещо ми подсказваше, че тя няма да приключи добре.

Анж ме погледна, сякаш съм паднал от Марс.

– Да. Тоест… не. Ще вървим само нагоре. Би било невъзпитано да караме върховна богиня да чака, освен това изрично ни беше казано да идем в храма.

– И този храм е… 

– На върха на Зикурата – нейния дворец.

Зави ми се свят. Пирамидата беше поне шейсет метра висока, (значи два пъти по–голям от един обикновен, не божествен зикурат.) А да я изкачим до горе, без да караме богинята да чака… Ето това, щеше да е голям подвиг.

Влязохме в просторното фоайе от черен камък. Въпреки, че нямаше откъде да духа, вътре виеше вятър и беше много студено. Стените бяха покрити от горе до долу със сложни стенописи. Но точно сега главната атракция беше стълбището.

Започнахме безкрайното катерене на стълби. През цялото време се чудех, дали нямаше да е по–добре Нингирсусите да ни бяха донесли направо до върха и да ни бяха оставили пред храма – така бихме пропуснали вратите и безкрайното ходене. А също и, че след като Ерашкигал е богиня, едва ли щеше да и струва много да измагьоса един асансьор за посетителите си. Не е лесно да се катериш, когато панталонът ти пада на всяка крачка. Но избор нямахме. Анджела отново започна да накуцва и се уплаших, че ще падне назад. Дори и просто да не можеше повече да върви, пак щеше да е кофти – нямах сила да се кача сам, камо ли да нося и нея. 

Беше същинско чудо, че стигнахме до горе. Веднъж стигнал до края, не исках да мисля за слизането. Излязохме на просторна тераса, водеща до храма, целта на цялото ни „пътешествие”. Приближих се, за да погледна от ръба и това беше грешка. Веднага ми се зави свят и сигурно щях да добавя още шейсет метра към километричното ми падане за днес, ако не беше Анджела, която ме хвана. И въпреки това, гледката си беше впечатляваща. 

Макар и неплодородни и сухи, земите на подземния свят бяха красиви. Виждах портите, строени в редичка на изток, а на запад се издигаха величествени планини. Човек трудно би си представил, че нещо такова може да се намира под земята  – дори от настоящото ни положение имаше поне още трийсет метра до сводестия, покрит със сталактити таван. От толкова високо призраците изглеждаха като миниатюрни птички, напомнящи на Парижките светлини през нощта, гледани отгоре.

– Уау! –казах. Не е нещо поетично от типа: „Погледни, как душите блестят в мрака!”, но беше най–подходящото, което можах да измисля. Реакцията на Анджела беше подобна.

С залитане се понесохме към „храмът”. Краката ми вече едва ме държаха и много се надявах при богинята да има столове. 

Погледнат отвън, храмът не беше всъщност нищо особено. Представляваше малко квадратно закрито помещение, което на фона на цялата грандомания на постройката изглеждаше направо нищожно. „Една богиня сигурно е можела да си избере по–уютно жилище” – помислих си. Сега, като се замисля да влезем в дома на богинята на смъртта далеч не е била една от гениалните ни идеи, но нямахме особен избор. Така че просто прекрачихме прага.

* * *

Винаги си бях представял смъртта като скелет с разкъсано черно наметало с качулка, държащ коса в ръцете си. И жената, която ме гледаше от вътре наистина напомняше скелет. Но приликите бяха до там.

Тя изглеждаше млада, но кожата и беше твърде опъната на лицето и беше някак прозрачна – можех ясно да видя черепа и отдолу. Беше много бледа и лесно можеше да мине за труп, а дрехите и бяха черни, но в съвсем добро състояние – дълга роба с колан, украсена с черепи и със златен кант. На ръцете и висяха множество златни гривни, а обеците от масивно злато можеха да се използват и като уред за мъчение на ушите.  

От вътре храмът напомняше крипта. По стените имаше черепи, малко от които бяха човешки. Кости се въргаляха в краката на богинята и миришеше като в клетката на лешояд в провинциален зоопарк. Зад тронът от трупове на Ерашкигал се намираше олтар, над който беше разпънат нечий гротескно изглеждащ труп.

– Добре сте дошли – каза Ершкигал и махна с ръка. Бях твърде зает да я гледам, за да забележа, че Анджела се е поклонила, докато тя буквално не ме свали на земята. Дръпна ме за лакътя и ме сръга така, че и да не исках, пак се наведох. 

Жената в черно кимна.

– Очаквах те, Джаксън Еванс. – огледа ме. – Но за момичето не ми беше съобщено. 

Тя хвърли изпитателен поглед на Анджела, на който тя отговори като сведе глава. Изобщо не бях очаквал от нея подобно смирение, но все пак какво ли не бяхме преживяли днес – това сигурно се беше отразило на бунтарския и дух.

Богинята заговори:

– От слугите си научих, че сте помогнали на сестра ми.

– Сестра? За какво говори? О…

Прошепнах на Анджела, но тя ме сръчка отново, да мълча. Устните и беззвучно образуваха думата „Инана”.

Ето това вече ме изненада. Богинята на красотата и беше сестра? Ето това не бих го предположил – смъртта определено не можеше да бъде наречена „красива”. Анж отново ме сръчка – трябваше да отговоря.

– Ъ… да. – измънках. Надявах се, че е било достатъчно.

– Убили сте Анзуда и вълшебната змия, превзели градината и.

Кимнах. И същевременно преглътнах от уплаха.

Докато говореше, богинята галеше чудовищно голям скелетоподобен гарван в дългите си тънки пръсти, завършващи с нечовешки големи нокти. Човек (бил той и полубог) трудно можеше да остане спокоен, когато знаеше, че богът срещу него може да го убие само с единия си пръст. Буквално. 

– Значи, че скоро душите им ще се върнат в океана на хаоса… Там където им е мястото, за да се присъединят… Да, така ще е най-добре…

Прозвуча, сякаш богинята говори повече на себе си, отколкото на мен, затова предпочетох да не казвам нищо. Изобщо не разбирах какво значи „най-добре”, и честно казано не исках да научавам. Панталонът ми отново взе да се свлича. Вдигнах го бързо – предположих, че чифт боксерки с Пикачу няма да очароват богиня. На нея движението обаче не и убягна.

– Предполагам, че ще си искате вещите обратно? 

– Да. – казах, значително обнадежден от възможността да си върна колана. А вероятно и палките и барабана, ако имах късмет. 

– Намтар! – повика тя слугата си и плесна с ръце. Той изникна от нищото, готов да се отзове на прищявката и. 

– Светлина – заповяда му тя. 

В ръката на низшия бог моментално се появи фенер. Предполагах, че само ние имаме нужда от него, но оценявах жеста. 

Богинята се изправи и тръгна по вита стълба, намираща се зад олтара. Вероятно водеше към вътрешността на двореца. Анж ми направи знак, от който ми стана ясно, че не намира това за особено добра идея, а и аз не бях очарован от това, че ще се наложи да се боря с още стълби, но въпреки това последвах Ерашкигал. Тя просто щеше да ни върне нещата, какво лошо можеше да се случи? Страхливото гласче в главата ми се обади: „Може да е капан!!! Не, със сигурност е капан!!!”. Но се боях какво ще стане, ако и откажем, затова просто последвахме богинята в мрака.

Заслизахме по тясното и усойно стълбище. По стените имаше паяци и гадинки, за които е по–добре да не ви разказвам – още сънувам кошмари от гигантският червей и… Да, не искате да знаете за тях. 

Сякаш стълбите нямаха край. И след усилието, на което бях подложил краката си днес ми беше трудно да не изоставам от изненадващо пъргавата богиня. Забелязах, че леко накуцва и се сетих за легендата, че единият крак на дявола е по–къс от другия. От обучението на Анджела бях научил, че много от библейските и митовете изобщо се базират на шумерски предания. Дали и с този не беше така? Ако Ерашкигал беше дяволът, то много бяхме загазили. Тя нямаше да ни пусне просто така – това беше ясно, но какво ли щеше да ни причини?… 

Докато мислех за това продължавах да вървя по стълбището. Чак ми се зави свят, но водачката ни изглежда нямаше намерение да спира. Имах чувството, че вече сме минали шейсетте метра височина на зикурата и се намираме под земята… Ако изобщо имаше нещо по–„подземно” от настоящото ни местонахождение, де. Накрая богинята се закова на място толкова рязко, че едва не се блъснах в Намтар. 

Вратата, пред която бяхме спрели бе дървена, обкована с желязо и проядена от влагата.  Изглеждаше повече като килия, от колкото като бюро за изгубени вещи. Аз лично си представях далеч по–уютна стая, с табела: „Вещи на живи хора” на вратата,  но предположих че ще трябва да се задоволя с това.

Тогава разбрах, че опасенията ми са били правилни – това беше капан, с главно „К”. Не съм сигурен какво точно ме накара да го осъзная – дали фактът, че видях решетките на вратата, или че беше затворена с огромен катинар. Това можеше да е само килия, и нищо друго. Преглътнах уплашено. Вече нямаше на къде да бягаме. Намтар беше пред нас и отваряше вратата, а Ерашкигал стоеше отзад и вече предусещах, как хищните и нокти ще раздерат кожата на врата ми…

Тя ни блъсна грубо през отворената врата. Паднахме на каменния под и докато осъзная какво се случва вратата се затръшна зад нас. Намтар ни се изхили през малкия отвор в горната част на тежката врата. Анджела се хвърли към него крещейки яростно неща по адрес на Ерашкигал, които, хм, мисля, че ще е най–добре да не споменавам тук.

Богинята обаче изглежда искрено се забавляваше от тази сцена. С най-надменната усмивка, която предполагах, че някой може да си лепне тя обяви:

– Нашата водачка ще възтържествува. Тя ще е доволна, че съм се отървала от вас. Няма да има кой да предупреди онези глупаци от Ордена! Те не заслужават моята благословия! – с тези нейни думи се почувствах още по–слаб. – Ще превземем земята, която по право е наша. Ще избием хората! Най–после ще напусна този омразен свят! Ще имам повече власт от другите богове… – а след това Ерашкигал се изсмя истерично (и доста злокобно) и се заотдалечава. 

Бяхме загубени, това беше ясно. Анж продължаваше да сипе обиди и да прави неприлични жестове към богинята. Аз от своя страна се заех да изучавам вратата. От вътре изглеждаше далеч по–надеждна отколкото от вън. И двамата бяхме скапани и нямаше да имаме сили да я разбием, а и предполагах, че ще е подсилена с магия. Но все пак… По нея имаше следи от нокти. Явно преди нас мястото си е имало друг затворник. Като гледах драскотините по дървото, при никакви обстоятелства не исках да го срещам… 

Тогава чух нечие ръмжене зад гърба си. Анджела изпищя. Докато се усетя, нещото се метна на гърба ми…

------------------------
**Бележки**

<a id="footnote-1">1. – </a>Писмеността на шумерите, клиносписът, се е изписвала с помощта да заострена в единия край пръчка и (обикновено) глинени плочки.

<a id="footnote-2">2. – Мардук</a> - акадски и вавилонски бог, върховен бог и цар на богове и смъртни, отъждествява се с египетския Озирис и римския Юпитер. Изразът значи нещо от типа: „За Бога!”
