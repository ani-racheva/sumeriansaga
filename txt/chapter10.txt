<head>
<meta charset="utf-8">
<title>Десета глава: Отиваме на гости у смъртта</title>
</head>–

С приближаването ни към портата добивахме все по–ясна представа за размерите и – и тя наистина беше огромна. Блестящи в различни цветове фигури с птичи тела и човешки глави влизаха през портата. Някои излъчваха по–силна светлина от други. А опашката от призраци сякаш нямаше край. Когато дойдохме по–близо видях, че щом призраците прекрачеха прага, всичко човешко малко по малко изчезва от тях, докато не станат „пилета” изцяло.

Забелязах, че портите на смъртта подозрително приличаха на пропускателен пункт. До масивната каменна конструкция, съвсем не на място се мъдреше написана на ръка табела, която гласеше:

*„Мобилни телефони, лаптопи и всякакви електронни устройства, моля оставете тук.”*

Имаше и кош, в който минаващите призраци оставяха вещите си. Сигурно щяхме да подминем знака, ако разбира се не беше двуметровия страж на вратата. Той ни изгледа страшно, което си беше впечатляващо, като се вземе в предвид, че носеше роба. Но въпреки това пак беше най–мускулестият (и татуиран) мъжага, който бях виждал. Анджела беше принудена да се раздели с Ай фона си, а аз с моят телефон нокия. Не, че щеше да ми липсва, де, той беше като вярно куче – винаги се връщаше обратно при мен невредим, каквото и да се опитах да му причиня: хвърляне от третия етаж? – работеше безотказно. Да го изпусна „случайно” във ваната? – само беше мокър, а след това… Добре де, няма да се отклонявам от темата.

Пропуснаха ни нататък, само за да повървим по още черен пясък и за да се изправим пред още една такава врата. Тази обаче беше по–сложно орнаментирана, а табелата ни приканваше да оставим всички метални предмети, които носим. Изобщо не бях предполагал, че в смъртта има металодетектори, но се оказа, че е така. 

Анджела се опита да се престори, че не е видяла табелата, а трябва да призная, че и аз също – коланът ми беше с метална тока. Не беше оцелял хилядикилометрово падане и носене от мутирал гълъбоподобен лъв-зомби, за да го оставя пред някаква си врата. Анж  от своя страна пък при никакво положение не възнамеряваше да се разделя с шиповете си. Но щом металодетекторът записука, се появи един също толкова огромен, макар и значително по–блед тип, който ни застави да вземем табелата под внимание. 
След това аз трябваше да придържам панталоните си почти непрекъснато, а Анж не приличаше на себе си – без кожените гривни с капси по тях, изглеждаше почти нормална. Е, като наблегнем на „почти”. Все пак оставаше гримът, но и от него я лишиха при следващата порта, която представляваше по–скоро водопад, от който аз излязох мокър до кости, а Анджела – с разтекла се спирала и черни сенки, които капеха от нея. След като и казах, че прилича на плашило, тя ми би още едно круше в носа и се избърса в тениската си. На всяка следваща врата ни се налагаше да оставяме нещо, а пазачите и изглеждаха все по–… ъ, мъртви. На третата стражът беше блед като труп, на четвъртата вече беше започнал да се разлага, на петата изглеждаше като прояден от червеи, а на шестата липсваше по–голямата част от плътта и жизнените му органи, но незнайно как – пак съумяваше да изглежда страшен, тъй като очите му си оставаха заплашителни и живи. Най-накрая стигнахме до седмата порта, надписът на която гласеше:

*Добре дошли, новопочинали, моля оставете спомените за живота си тук.* 

Нямаше кутия или нещо такова, но предполагах, че прекрачим ли прага, ще стане от само себе си. За пореден път, онова плашливо и песимистично гласче в главата ми изпищя: НЕ ИСКАМ ДА СИ ГУБЯ УМА!!! Но този път нямаше как да не се съглася с него – и да оцелеехме, нямаше да си спомняме нищо. Нямаше да си спомням за двете най–вълнуващи седмици в живота си… За Анджела… Преглътнах. Трябваше да се измъкнем от тук. Но същевременно с това се питах, дали няма да е по–добре да бях избрал смъртта. В момента идеята на Енкиду ми звучеше добре – по–скоро щях да умра, отколкото да се върна в живота с амнезия.

Пазачът на вратата, скелет със заплашително тракащи зъби и скърцащи кости, ни погледна очакващо. Връщане назад нямаше. Точно се готвех да премина под каменната арка, когато чух нечии забързани стъпки. Изненадващото беше, че идваха от пространството отвъд портата, където се очакваше да се чува само плясък на птичи криле. Каквото и да идваше, не вещаеше нищо добро. 

Най–неочаквано от портата изскочи мъж в черен костюм. Беше слаб и висок като върлина, леко прегърбен, на възраст между черидесетте и петдесетте години, с посивяла рядка коса и гладко избръснат. Очите му бяха скрити от слънчеви очила. Веднага го помислих за погребален агент – усмихваше се, но усмивката му сякаш казваше: „Ще направя погребението най–хубавия му ден само срещу всички пари в брой, с които разполагате. Той би искал това.” Но за разлика от стражът на портата, той си изглеждаше съвсем жив. 

– А, вие сигурно сте специалните гости на господарката. – каза той и ме погледна, сякаш обмисляше, колко голям да направи ковчега ми. – Аз съм Намтар, позволете ми да ви заведа при нея. 

Беззвучно попитах Анджела какво предлага да направим. Тя повдигна рамене – очевидно и тя нямаше план. Приближихме се по–близо един до друг. 

– Намтар – зашушна тя – е низш бог на подземното царство. Слуга на богинята Ерашкигал. Негова е работата да съпровожда изгубените души през портите.

Подозирах, че човекът… така де, богът в черно ни чува, защото се намръщи, когато чу думата „низш”. Той отиде при скелетът и му показа някакво парче глина. (Шумерите са използвали глинени плочки, за да пишат, но тъй като са трудно преносими, в днешно време магъосниците използват най–обикновена хартия.) Явно това, което Намтар показа на скелетът е било нещо като пропуск, защото веднага, след като го видя, пазачът се стопи във въздуха и ние преминахме, без да се налага да жертваме нищо. „Защо, в името на Мардук*, не се появи по–рано?!” – помислих си с раздразнение. Ако беше дошъл само няколко минути преди това, нямаше да се налага да вдигам панталона си на всеки две секунди.

След портата се простираше сякаш безкрайна песъчлива (и много прашна) пустош, пълна с призраци, които се ровеха в прахта, очевидно в търсене на храна. Когато ни видеха се опитваха да ни приближат, но очевидно присъствието на Намтар ги спираше, така че бързо губеха интерес. Стана ми жал за тях – да киснеш на такова потискащо място за вечността, без спомен кой си бил приживе… Дали това не предстоеше да се случи и с нас? Сега вече разбирах, защо Гилгамеш не е искал да умира. 

Сякаш след цяла вечност безцелно наглед вървене сред пустощта видях някаква кула в далечината. С приближаването ни към нея разбрах, че по–скоро е нещо като стъпаловидните пирамиди на маите, но стъпалата и бяха твърде високи, за да може човек да се изкачи по тях. Освен това две полегати стени го пресичаха на места, така че като цяло изглеждаше най–точно казано странно. Беше направен от черен камък и покрит с мозайка и сложни орнаменти. Когато най–после стигнахме до основата му, водачът ни каза:

– Това е зикуратът на Ерашкигал. Тя ви очаква в храма си. Ще и предам за… благополучното ви пристигане. – и след като го каза, се стопи във въздуха.

Чудесно. Сами в подземното царство, на милостта на богинята на смъртта, без Гид и без колан.

– Е, вътре ли ще влезем? Дали да не поразгледаме, преди да се срещнем с тази Ерашкигал…– попитах Анджела. Искаше ми се да отложа срещата с богинята на смъртта максимално – нещо ми подсказваше, че тя няма да приключи добре.

Анж ме погледна, сякаш съм паднал от Марс.

– Да. Тоест, не. Ще вървим само нагоре. Би било невъзпитано да караме върховна богиня да чака, освен това изрично ни беше казано да идем в храма.

– И този храм е… 

– На върха на Зикуратът – нейния дворец.

Зави ми се свят. Пирамидата беше поне шейсет метра висока, (значи два пъти по–голям от един обикновен, не божествен зикурат. Сериозно, за какво им е на боговете този лукс?) А да я изкачим до горе, без да караме богинята да чака… Ето това, щеше да е голям подвиг.

Влязохме в просторното флае от черен камък. Въпреки, че нямаше откъде да духа, вътре виеше вятър и беше много студено. Стените бяха покрити от горе до долу със сложни стенописи. Но точно сега главната атракция беше стълбището.

Започнахме безкрайното катерене на стълби. През цялото време се чудех, дали нямаше да е по–добре Нингирсусите да ни бяха донесли до тук – да бяхме пропуснали вратите и безкрайното ходене. А също и, че след като Ерашкигал е богиня, едва ли щеше да и струва много да измагьоса един асансьор за посетителите си. Не е лесно да се катериш, когато панталонът ти пада на всяка крачка. Но избор нямахме. Анджела отново започна да накуцва и се уплаших, да не падне назад. Дори и просто да не можеше повече да върви, пак щеше да е кофти – нямах сила да се кача сам, камо ли да нося и нея. 

Беше същинско чудо, че стигнахме до горе. Веднъж стигнал до края, не исках да мисля за слизането. Излязохме на просторна тераса, водеща до храма, целта на цялото това изкачване. Приближих се, за да погледна от ръба и това беше грешка. Веднага ми се зави свят и сигурно щях да добавя още шейсет метра към километричното ми падане за днес, ако не беше Анджела, която ме хвана. И въпреки това, гледката си беше впечатляваща. 

Макар и неплодородни и сухи, земите на подземния свят бяха красиви. Виждах портите, строени в редичка на запад, а на Изток се издигаха величествени планини. Човек трудно би си представил, че нещо такова може да се намира под земята  – дори от настоящото ни положение имаше поне още трийсет метра до сводестия, покрит със сталактити таван. От толкова високо призраците изглеждаха като миниатюрни птички, напомнящи на Парижките светлини през нощта, гледани отгоре.

– Уау! –казах. Не е нещо поетично от типа: „Погледни, как душите блестят в мрака!”, но беше най–подходящото, което можах да измисля. Реакцията на Анджела беше подобна.

С залитане се понесохме към „храмът”. Краката ми вече едва ме държаха и много се надявах при богинята да има столове. 

Храмът не беше всъщност нищо особено. Представляваше малко квадратно закрито помещение, което на фона на цялата грандомания на постройката изглеждаше направо нищожно. „Една богиня сигурно е можела да си избере по–уютно жилище” – помислих си. Сега, като се замисля да влезем в дома на богинята на смъртта далеч не е била една от гениалните ни идеи, но нямахме особен избор. Така че просто влязохме вътре.

* * *

Винаги си бях представял смъртта като скелет с разкъсано черно наметало с качулка, държащ коса в ръцете си. И жената, която ме гледаше от вътре наистина приличаше на скелет. Но приликите бяха до там.

Тя изглеждаше млада, но кожата и беше твърде опъната на лицето и беше някак прозрачна – можех ясно да видя черепа и отдолу. Беше много бледа и лесно можеше да мине за труп, а дрехите и бяха черни, но в съвсем добро състояние – дълга роба с колан, украсена с черепи и със златен кант. На ръцете и висяха множество златни гривни, а обеците от масивно злато можеха да се използват и като уред за мъчение на ушите.  

От вътре храмът напомняше крипта. По стените имаше черепи, малко от които бяха човешки. Кости се въргаляха в краката и и миришеше като в клетката на лешояд в провинциален зоопарк. Зад тронът от трупове на Ерашкигал се намираше олтар, над който беше разпънат нечий гротескно изглеждащ труп.

– Добре сте дошли – каза Ершкигал и махна с ръка. Бях твърде зает да я гледам, за да забележа, че Анджела се е поклонила, докато тя буквално не ме свали на земята. Дръпна ме за лакътя и ме сръга така, че и да не исках, пак се поклоних. 

Жената в черно кимна.

– Очаквах те, Джаксън Еванс. – огледа ме. – Но за момичето не ми беше съобщено. 

Тя хвърли изпитателен поглед на Анджела, на който тя отговори като сведе глава. Изобщо не бях очаквал от нея подобно смирение, но все пак какво ли не бяхме преживяли днес – това сигурно се беше отразило на бунтарския и дух.

Богинята заговори:

– От слугите си научих, че сте помогнали на сестра ми.

Инана и беше сестра? Ето това не бих го предположил – смъртта определено не можеше да бъде наречена красива. Анж отново ме сръчка – трябваше да отговоря.

– Ъ… да. – измънках. Надявах се, че е било достатъчно.

– Убили сте Анзуда и вълшебната змия, превзели градината и.

Кимнах. И същевременно преглътнах от уплаха.
Докато говореше, богинята галеше чудовищно голям скелетоподобен гарван в дългите си тънки пръсти, завършващи с нечовешки дълги нокти. Човек (бил той и полубог) трудно можеше да остане спокоен, когато знаеше, че богът срещу него може да го убие само с единия си пръст. Буквално. 

– Значи, че скоро душите им ще се върнат в окена на хаоса… Там където им е мястото. 

Прозвуча, сякаш богинята говори повече на себе си, от колкото на мен, затова предпочетох да не казвам нищо. Панталонът ми отново взе да се свлича. Вдигнах го бързо – предположих, че чифт боксерки с Пикачу няма да я очароват. На нея движението обаче не и убягна.

– Предполагам, че ще си искате вещите обратно? 

– Да. – казах, значително обнадежден от възможността да си върна колана. А вероятно и палките и барабана, ако имах късмет. 

– Намтар! – повика тя слугата си и плесна с ръце. Той изникна от нищото, готов да се отзове на прищявката и. 

– Светлина – заповяда му тя. 

В ръката на низшия бог моментално се появи фенер. Предполагах, че само ние имаме нужда от него, но оценявах жеста. 

Богинята се изправи и тръгна по вита стълба, намиращо се зад олтара. Вероятно водеше към вътрешността на двореца. Анж ми направи знак, от който ми стана ясно, че не намира това за особено добра идея, а и аз не бях очарован от това, че ще се наложи да се боря с още стълби, но въпреки това последвах Ерашкигал. Тя просто щеше да ни върне нещата, какво лошо можеше да се случи? Страхливото гласче в главата ми се обади: „Може да е капан!!! Не, със сигурност е капан!!!”. Но не знаех какво ще стане, ако и откажем, затова просто последвахме Ерашкигал в мрака.

Заслизахме по тясното и усойно стълбище. По стените имаше паяци и гадинки, за които е по–добре да не ви разказвам – още сънувам кошмари от гиганският червей и… Да, не искате да знаете за тях. 

Сякаш стълбите нямаха край. И след усилието, на което бях подложил краката си днес ми беше трудно да не изоставам от изненадващо пъргавата богиня. Забелязах, че леко накуцва и се сетих за библейския мит, че единият крак на дявола е по–къс от другия. От обучението на Анджела бях научил, че много от библейските и митовете изобщо се базират на шумерски предания. Дали и с този не беше така? Ако Ерашкигал беше дяволът, то много бяхме загазили. Тя нямаше да ни пусне просто така – това беше ясно, но какво ли щеше да ни причини… 

Докато мислех за това продължавах да вървя по стълбището. Чак ми се зави свят, но водачката ни изглежда нямаше намерение да спира. Имах чувството, че вече сме минали шейсетте метра височина на зикуратът и се намираме под земята… Ако изобщо имаше нещо по–подземно от настоящото ни местонахождение, де. Накрая богинята се закова на място толкова рязко, че едва не се блъснах в Намтар. 

Вратата беше дървена, обкована с желязо и проядена от влагата.  Изглеждаше повече като килия. Представях си далеч по–уютна стая, с табела: „Изгубени вещи на живи хора” на вратата. 

Тогава разбрах, че опасенията ми са били правилни – това беше капан, с главно „К”. Но вече нямаше на къде да бягаме. Намтар беше пред нас и отваряше вратата, а Ерашкигал стоеше зад нас и вече предусещах, как хищните и нокти раздират кожата на врата ми…

Грубо тя ни блъсна през отворената врата. Паднахме на твърдия каменен под и докато осъзная какво се случва вратата се затръшна зад нас. Намтар ни се изхили през малкия отвор в горната част на тежката врата. Анджела се хвърли към него крещейки яростно неща по адрес на Ерашкигал, които, хм, мисля, че ще е най–добре да не споменавам тук.

– Нашата водачка ще възтържествува. Тя ще е доволна, че съм се отървала от вас. Няма да има кой да предупреди онези глупаци от ордена! Те не заслужават моята благословия! – с тези нейни думи се почувствах още по–слаб. – Ще превземем земята, която по право е наша. Ще избием хората! Най–после ще напусна този омразен свят! Ще имам повече власт от другите богове! – и изричайки тези думи Ерашкигал се изсмя злокобно и се заотдалечава. 

Бяхме загубени, това беше ясно. Анж продължаваше да сипе обиди и да прави неприлични жестове към богинята. Аз от своя страна се заех да изучавам вратата. От вътре изглеждаше далеч по–надежда от колкото от вън. И двамата бяхме скапани и нямаше да имаме сили да я разбием, а и предполагах, че ще е подсилена с магия. Но все пак… По нея имаше следи от нокти. Явно преди нас мястото си е имало друг затворени. При никакви обстоятелства не исках да го срещам… 

Тогава чух нечие ръмжене зад гърба си. Анджела изпищя. Докато се усетя, нещото се метна на гърба ми…

* - Мардук е акадски и вавилонски бог, върховен бог и цар на богове и смъртни, отъждествява се с египетския Озирис и римския Юпитер. Изразът е нещо от типа: „За Бога!”